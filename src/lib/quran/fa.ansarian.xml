<?xml version="1.0" encoding="utf-8" ?>
<quran>
<sura index="93" name="">
		<aya index="1" text="سوگند به ابتدای روز [وقتی که خورشید پرتو افشانی می کند]"/>
		<aya index="2" text="و سوگند به شب آن گاه که آرام گیرد،"/>
		<aya index="3" text="که پروردگارت تو را رها نکرده و مورد خشم و کینه قرار نداده است."/>
		<aya index="4" text="و بی تردید آخرت برای تو از دنیا بهتر است،"/>
		<aya index="5" text="و به زودی پروردگارت بخششی به تو خواهد کرد تا خشنود شوی."/>
		<aya index="6" text="آیا تو را یتیم نیافت، پس پناه داد؟"/>
		<aya index="7" text="و تو را بدون شریعت نیافت، پس به شریعت هدایت کرد؟"/>
		<aya index="8" text="و تو را تهیدست نیافت، پس بی نیاز ساخت؟"/>
		<aya index="9" text="و اما [به شکرانه این همه نعمت] یتیم را خوار و رانده مکن"/>
		<aya index="10" text="و تهیدست حاجت خواه را [به بانگ زدن] از خود مران"/>
		<aya index="11" text="و نعمت های پروردگارت را بازگو کن."/>
	</sura>
<sura index="94" name="">
		<aya index="1" text="آیا سینه ات را [به نوری از سوی خود] گشاده نکردیم؟"/>
		<aya index="2" text="و بار گرانت را فرو ننهادیم؟"/>
		<aya index="3" text="همان بار گرانی که پشتت را شکست."/>
		<aya index="4" text="و آوازه ات را برایت بلند نکردیم؟"/>
		<aya index="5" text="پس بی تردید با دشواری آسانی است."/>
		<aya index="6" text="[آری] بی تردید با دشواری آسانی است."/>
		<aya index="7" text="پس هنگامی که [از کار بسیار مهم تبلیغ] فراغت می یابی، به عبادت و دعا بکوش"/>
		<aya index="8" text="و مشتاقانه به سوی پروردگارت رو آور."/>
	</sura>
<sura index="95" name="">
		<aya index="1" text="سوگند به انجیر و زیتون"/>
		<aya index="2" text="و سوگند به طور سینا"/>
		<aya index="3" text="و سوگند به این [مکه] شهر امن"/>
		<aya index="4" text="که ما انسان را در نیکوترین نظم و اعتدال و ارزش آفریدیم."/>
		<aya index="5" text="آن گاه او را [به سبب گناهکاری] به [مرحله] پست ترینِ پَستان بازگرداندیم."/>
		<aya index="6" text="مگر آنان که ایمان آورده و کارهای شایسته انجام داده اند، پس آنان را پاداشی بی منت و همیشگی است."/>
		<aya index="7" text="[ای انسان!] پس چه چیزی تو را بعد [از این همه دلایل] به تکذیب دین و [روز قیامت]، وامی دارد؟"/>
		<aya index="8" text="آیا خدا بهترین داوران نیست؟"/>
	</sura>
<sura index="96" name="">
		<aya index="1" text="بخوان به نام پروردگارت که [همه آفریده ها را] آفریده؛"/>
		<aya index="2" text="[همان که] انسان را از علق به وجود آورد."/>
		<aya index="3" text="بخوان در حالی که پروردگارت کریم ترین [کریمان] است."/>
		<aya index="4" text="همان که به وسیله قلم آموخت،"/>
		<aya index="5" text="[و] به انسان آنچه را نمی دانست تعلیم داد."/>
		<aya index="6" text="این چنین نیست [که انسان سپاس گزار باشد] مسلماً انسان سرکشی می کند."/>
		<aya index="7" text="برای اینکه خود را بی نیاز می پندارد."/>
		<aya index="8" text="بی تردید بازگشت به سوی پروردگار توست."/>
		<aya index="9" text="مرا خبر ده، آیا آن کسی که باز می دارد،"/>
		<aya index="10" text="بنده ای را هنگامی که نماز می خواند؟"/>
		<aya index="11" text="مرا خبر ده، اگر این بنده نمازگزار بر راه راست باشد"/>
		<aya index="12" text="یا [دیگران را] به پرهیزکاری وادارد؟ [آیا آن بازدارنده سزاوار کیفر سخت نیست؟]"/>
		<aya index="13" text="مرا خبر ده، اگر این بازدارنده [دین را] تکذیب کند و [از فرمان حق] روی برگرداند [مستحق مجازات سخت نیست؟!]"/>
		<aya index="14" text="مگر ندانسته که قطعاً خدا [همه کارهایش را] می بیند؟"/>
		<aya index="15" text="این چنین نیست که می پندارد [که ما کارهایش را زیرنظر نداریم،] اگر [از کارهایش] باز نایستد، به شدت موی جلوی سرش را می گیریم [و به سوی دوزخ می کشانیم.]"/>
		<aya index="16" text="[آری] موی جلوی سر دروغگوی خطاپیشه را"/>
		<aya index="17" text="پس [اگر بخواهد] اهل مجلس و انجمنش را [برای یاری دادنش] فرا خواند،"/>
		<aya index="18" text="ما هم به زودی مأموران آتش دوزخ را فرا می خوانیم."/>
		<aya index="19" text="این چنین نیست [که بتواند برای نجات خود کاری کند]، هرگز از او اطاعت مکن، و سجده کن و به خدا تقرب جوی."/>
	</sura>
<sura index="97" name="">
		<aya index="1" text="ما قرآن را در شب قدر نازل کردیم."/>
		<aya index="2" text="تو چه می دانی شب قدر چیست؟"/>
		<aya index="3" text="شب قدر، بهتر از هزار ماه است."/>
		<aya index="4" text="فرشتگان و روح در آن شب به اذن پروردگارشان برای [تقدیر و تنظیم] هر کاری نازل می شوند."/>
		<aya index="5" text="این شب تا برآمدن سپیده دم [سراسر] سلام و رحمت است."/>
	</sura>
<sura index="98" name="">
		<aya index="1" text="کافران از اهل کتاب و مشرکان [از آیین خود] جدا نمی شدند تا آن دلیل روشن برای آنان بیاید."/>
		<aya index="2" text="[آن دلیل روشن] فرستاده ای [چون پیامبر اسلام] از سوی خداست که صحیفه هایی پاک را می خواند."/>
		<aya index="3" text="در آنها نوشته هایی استوار و باارزش است؛"/>
		<aya index="4" text="و اهل کتاب درباره دین، [گروه گروه و] پراکنده نشدند مگر پس از آنکه آن دلیل روشن برای آنان آمد [و به طور کامل نسبت به آنان اتمام حجت شد.]"/>
		<aya index="5" text="در حالی که فرمان نیافته بودند جز آنکه خدا را بپرستند، و ایمان و عبادت را برای او از هرگونه شرکی خالص کنند، و حق گرا باشند، و نماز را برپا دارند، و زکات بپردازند؛ و این است آیین استوار و ثابت."/>
		<aya index="6" text="به یقین کافرانِ از اهل کتاب و مشرکان در آتش دوزخ اند و در آن جاودانه اند؛ اینانند که بدترین مخلوقاتند."/>
		<aya index="7" text="مسلماً کسانی که ایمان آورده و کارهای شایسته انجام داده اند، اینانند که بهترین مخلوقاتند."/>
		<aya index="8" text="پاداششان نزد پروردگارشان بهشت های پاینده ای است که از زیرِ [درختانِ] آن نهرها جاری است، در آنها جاودانه اند، خدا از آنان خشنود است و آنان هم از خدا خشنودند؛ این [پاداش] برای کسی است که از پروردگارش بترسد."/>
	</sura>
<sura index="99" name="">
		<aya index="1" text="هنگامی که زمین را با [شدیدترین] لرزشش بلرزانند،"/>
		<aya index="2" text="و زمین بارهای گرانش را بیرون اندازد،"/>
		<aya index="3" text="و انسان بگوید: زمین را چه شده است؟"/>
		<aya index="4" text="آن روز است که زمین اخبار خود را می گوید؛"/>
		<aya index="5" text="زیرا که پروردگارت به او وحی کرده است."/>
		<aya index="6" text="آن روز مردم [پس از پایان حساب] به صورت گروه های پراکنده [به سوی منزل های ابدی خود بهشت یا دوزخ] باز می گردند، تا اعمالشان را [به صورت تجسم یافته] به آنان نشان دهند."/>
		<aya index="7" text="پس هرکس هموزن ذره ای نیکی کند، آن نیکی را ببیند."/>
		<aya index="8" text="و هرکس هموزن ذره ای بدی کند، آن بدی را ببیند."/>
	</sura>
<sura index="100" name="">
		<aya index="1" text="سوگند به اسبان دونده ای که همهمه کنان [به سوی جنگ] می تازند"/>
		<aya index="2" text="و سوگند به اسبانی که با کوبیدن سمشان از سنگ ها جرقه می جهانند"/>
		<aya index="3" text="و سوگند به سوارانی که هنگام صبح غافل گیرانه به دشمن هجوم می برند"/>
		<aya index="4" text="و به وسیله آن هجوم، گرد و غبار فراوانی بر انگیزند"/>
		<aya index="5" text="و ناگاه در آن وقت در میان گروهی دشمن در آیند؛"/>
		<aya index="6" text="[که] قطعاً انسان نسبت به پروردگارش بسیار ناسپاس است،"/>
		<aya index="7" text="و بی تردید خود او بر این ناسپاسی گواه است،"/>
		<aya index="8" text="و همانا او نسبت به ثروت و مال سخت علاقه مند است [و به این سبب بخل می ورزد.]"/>
		<aya index="9" text="آیا نمی داند هنگامی که آنچه در گورهاست برانگیخته شود."/>
		<aya index="10" text="و آنچه در سینه هاست پدیدار گردد،"/>
		<aya index="11" text="بی تردید در آن روز پروردگارشان نسبت به آنان آگاه است [و بر پایه اعمال نیک و بدشان به آنان پاداش و کیفر دهد.]"/>
	</sura>
<sura index="101" name="">
		<aya index="1" text="آن کوبنده"/>
		<aya index="2" text="چیست آن کوبنده؟"/>
		<aya index="3" text="و تو چه می دانی آن کوبنده چیست؟"/>
		<aya index="4" text="روزی که مردم [در سراسیمگی] چون پروانه های پراکنده اند"/>
		<aya index="5" text="و کوه ها مانند پشم رنگین حلاجی شده گردد!"/>
		<aya index="6" text="اما هرکس اعمال وزن شده اش سنگین و باارزش است؛"/>
		<aya index="7" text="پس او در یک زندگی خوش و پسندیده ای است،"/>
		<aya index="8" text="و اما هرکساعمال وزن شده اش سبک و بی ارزش است،"/>
		<aya index="9" text="پس جایگاه و پناهگاهش هاویه است،"/>
		<aya index="10" text="و تو چه می دانی هاویه چیست؟"/>
		<aya index="11" text="آتشی بسیار داغ و سوزاناست."/>
	</sura>
<sura index="102" name="">
		<aya index="1" text="مباهات و افتخار بر یکدیگر [به ثروت و کثرت نفرات] شما را [از پرداختن به تکالیف دینی و یاد آخرت] بازداشت؛"/>
		<aya index="2" text="تا جایی که گورها را دیدار کردید [و به تعداد مردگان هم به یکدیگر مباهات و افتخار نمودید!!]"/>
		<aya index="3" text="این چنین نیست [که شما می پندارید]، به زودی [به آثار شوم این اوضاع و احوالی که دارید] آگاه خواهید شد."/>
		<aya index="4" text="باز هم این چنین نیست، به زودی آگاه خواهید شد."/>
		<aya index="5" text="[زندگی واقعی] این چنین نیست [که می پندارید]، اگر به علم الیقین [که علم استوار و غیر قابل تردید است به آخرت] آگاه بودید [از تکالیف دینی و توجه به آباد کردن آخرت باز نمی ماندید.]"/>
		<aya index="6" text="بی تردید دوزخ را خواهید دید."/>
		<aya index="7" text="سپس [با وارد شدن در آن،] قطعاً آن را به دیده یقین و باور خواهید دید."/>
		<aya index="8" text="آن گاه شما در آن روز از نعمت ها بازپرسی خواهید شد."/>
	</sura>
<sura index="103" name="">
		<aya index="1" text="سوگند به عصر [ظهور پیامبر اسلام]"/>
		<aya index="2" text="[که] بی تردید انسان در زیان کاری بزرگی است؛"/>
		<aya index="3" text="مگر کسانی که ایمان آورده و کارهای شایسته انجام داده اند و یکدیگر را به حق توصیه نموده و به شکیبایی سفارش کرده اند."/>
	</sura>
<sura index="104" name="">
		<aya index="1" text="وای بر هر عیب جوی بدگوی!"/>
		<aya index="2" text="همان که ثروتی فراهم آورده و [پی در پی] آن را شمرد [و ذخیره کرد.]"/>
		<aya index="3" text="گمان می کند که ثروتش او را جاودانه خواهد کرد."/>
		<aya index="4" text="این چنین نیست، بی تردید او را در آن شکننده، اندازند؛"/>
		<aya index="5" text="و تو چه می دانی آن شکننده چیست؟"/>
		<aya index="6" text="آتش برافروخته خداست"/>
		<aya index="7" text="[آتشی] که بر دل ها برآید و چیره شود."/>
		<aya index="8" text="آن آتش بر آنان سربسته است [که هیچ راه گریزی از آن ندارند؛]"/>
		<aya index="9" text="[آتشی] در ستون هایی بلند و کشیده."/>
	</sura>
<sura index="105" name="">
		<aya index="1" text="آیا ندانسته ای که پروردگارت با فیل سواران چه کرد؟"/>
		<aya index="2" text="آیا نیرنگشان را در تباهی قرار نداد [ونقشه آنان را نقش بر آب نساخت؟!]"/>
		<aya index="3" text="و بر ضد آنان گروه گروه پرندگانی فرستاد؛"/>
		<aya index="4" text="[که] بر آنان سنگ هایی از نوع سنگ گِل می افکندند."/>
		<aya index="5" text="سرانجام همه آنان را چون کاه جویده شده قرار داد."/>
	</sura>
<sura index="106" name="">
		<aya index="1" text="[خدا فیل سواران را هلاک کرد] تا قریش را [با یکدیگر و با مردم و با حرم امن] الفت دهد؛"/>
		<aya index="2" text="[و نیز] به سفرهای [تجارتی] زمستانی و [سفرهای تجارتی] تابستانی پیوند و انس دهد [تا در آرامش و امنیت، امر معاششان را تأمین کنند.]"/>
		<aya index="3" text="پس باید پروردگار این خانه را بپرستند؛"/>
		<aya index="4" text="پروردگاری که آنان را از گرسنگی نجات داد، و از بیمی [که از دشمن داشتند] ایمنی شان بخشید."/>
	</sura>
<sura index="107" name="">
		<aya index="1" text="آیا کسی که همواره روز جزا را انکار می کند، دیدی؟"/>
		<aya index="2" text="همان که یتیم را به خشونت و جفا از خود می راند،"/>
		<aya index="3" text="و [کسی را] به طعام دادن به مستمند تشویق نمی کند."/>
		<aya index="4" text="پس وای بر نمازگزاران"/>
		<aya index="5" text="که از نمازشان غافل و نسبت به آن سهل انگارند."/>
		<aya index="6" text="همانان که همواره ریا می کنند"/>
		<aya index="7" text="و از [دادن] وسایل و ابزار ضروری زندگی [و زکات، هدیه و صدقه به نیازمندان] دریغ می ورزند."/>
	</sura>
<sura index="108" name="">
		<aya index="1" text="بی تردید ما به تو خیر فراوان [که برکت در نسل است و از فاطمه ریشه می گیرد] عطا کردیم."/>
		<aya index="2" text="پس [به شکرانه آن] برای پروردگارت نماز بخوان و شتر قربانی کن."/>
		<aya index="3" text="یقیناً دشمن [که به] تو [زخم زبان می زند] خود بدون تبار و نسل [و بریده از همه خیرات و برکات] است."/>
	</sura>
<sura index="109" name="">
		<aya index="1" text="بگو: ای کافران!"/>
		<aya index="2" text="آنچه را شما می پرستید، من نمی پرستم،"/>
		<aya index="3" text="و نه شما آنچه را من می پرستم، می پرستید،"/>
		<aya index="4" text="و نه من آنچه را شما پرستیده اید، می پرستم،"/>
		<aya index="5" text="و نه شما آنچه را که من می پرستم، می پرستید."/>
		<aya index="6" text="دین شما برای خودتان، و دین من برای خودم."/>
	</sura>
<sura index="110" name="">
		<aya index="1" text="هنگامی که یاری خدا و [آن] پیروزی فرا رسد،"/>
		<aya index="2" text="و مردم را ببینی که گروه گروه در دین خدا درآیند،"/>
		<aya index="3" text="پس پروردگارت را همراه با سپاس و ستایش تسبیح گوی، و از او آمرزش بخواه، که او همواره توبه پذیر است."/>
	</sura>
<sura index="111" name="">
		<aya index="1" text="نابود باد قدرت ابولهب، و نابود باد خودش؛"/>
		<aya index="2" text="ثروتش و آنچه از امکانات به دست آورد چیزی [از عذاب خدا را که در دنیا عذاب استیصال است] از او دفع نکرد."/>
		<aya index="3" text="به زودی در آتشی زبانه دار درآید؛"/>
		<aya index="4" text="و [نیز] همسرش که هیزم کش است [در آتش زبانه دار در آید.]"/>
		<aya index="5" text="[همان که] بر گردنش طنابی تابیده از لیف خرماست."/>
	</sura>
<sura index="112" name="">
		<aya index="1" text="بگو: او خدای یکتاست؛"/>
		<aya index="2" text="خدای بی نیاز [همه موجودات هستی که نیازمند و عین فقرند برای رفع نیازشان روی به او کنند و از حضرتش گدایی نمایند.]"/>
		<aya index="3" text="نزاده، و زاییده نشده است،"/>
		<aya index="4" text="و هیچ کس [در ذات و صفات] همانند و همتا و شبیه او نمی باشد."/>
	</sura>
<sura index="113" name="">
		<aya index="1" text="بگو: به پروردگار سپیده دم پناه می برم،"/>
		<aya index="2" text="از زیان مخلوقاتی که [با انحرافشان از قوانین الهی به انسان] ضرر می رسانند،"/>
		<aya index="3" text="و از زیان شب هنگامی که با تاریکی اش درآید [که در آن تاریکی انواع حیوانات موذی و انسان های فاسق و فاجر برای ضربه زدن به انسان در کمین اند]"/>
		<aya index="4" text="و از زیان زنان دمنده [که افسون و جادو] در گره ها [می دمند و با این کار شیطانی در زندگی فرد، خانواده و جامعه خسارت به بار می آورند]"/>
		<aya index="5" text="و از زیان حسود، زمانی که حسد می ورزد."/>
	</sura>
<sura index="114" name="">
		<aya index="1" text="بگو: پناه می برم به پروردگار مردم"/>
		<aya index="2" text="[به] پادشاه مردم"/>
		<aya index="3" text="[به] معبود مردم"/>
		<aya index="4" text="از زیان وسوسه گر کمین گرفته و پنهان،"/>
		<aya index="5" text="آنکه همواره در سینه های مردم وسوسه می کند"/>
		<aya index="6" text="از جنّیان و آدمیان."/>
	</sura>
</quran>