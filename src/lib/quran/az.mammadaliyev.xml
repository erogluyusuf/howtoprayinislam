<?xml version="1.0" encoding="utf-8" ?>
<quran>
<sura index="93" name="">
		<aya index="1" text="And olsun səhərə;"/>
		<aya index="2" text="And olsun sakitləşməkdə olan (və ya: getdikcə zülməti artan) gecəyə ki,"/>
		<aya index="3" text="(Sənə bir neçə gün vəhy nazil etməməklə) Rəbbin səni (ya Peyğəmbər!) nə tərk etdi, nə də sənə acığı tutdu."/>
		<aya index="4" text="Şübhəsiz ki, axirət sənin üçün dünyadan daha xeyirlidir!"/>
		<aya index="5" text="Həqiqətən, Rəbbin sənə (qiyamət günü ən uca şəfaət məqamı, Cənnətdə tükənməz ne’mətlər) bəxş edəcək və sən (Ondan) razı qalacaqsan!"/>
		<aya index="6" text="Məgər O səni yetim ikən tapıb sığınacaq vermədimi?!"/>
		<aya index="7" text="Sənin şaşqın (yaxud: uşaq vaxtı Məkkə vadisində azmış) vəziyyətdə tapıb yol göstərmədimi?!"/>
		<aya index="8" text="Səni yoxsul ikən tapıb dövlətli etmədimi?!"/>
		<aya index="9" text="Elə isə yetimə zülm etmə!"/>
		<aya index="10" text="Dilənçini də (qapıdan) qovma!"/>
		<aya index="11" text="Və (həmişə) Rəbbinin sənə olan ne’mətindən söhbət aç!"/>
	</sura>
<sura index="94" name="">
		<aya index="1" text="(Ya Peyğəmbər!) Məgər Biz (haqqı bilmək, elm və hikmət dəryası etmək üçün) sənin köksünü (qəlbini) açıb genişlətmədikmi?! (Allahın öz lütfü ilə köksünü açıb genişlətdiyi kimsənin qəlbinə Şeytan vəsvəsə sala bilməz. O, qüdsiyyət kəsb edər, vəhy qəbul etməyə layiq olar!)"/>
		<aya index="2" text="Ağır yükünü səndən götürmədikmi?! (Sənin peyğəmbərlik yükünü yüngülləşdirmədikmi?!)"/>
		<aya index="3" text="(Elə bir yük ki) sənin belini bükürdü."/>
		<aya index="4" text="Sənin ad-sanını (şan-şöhrətini) ucaltmadıqmı?! (Yerdə, göydə səndən söhbət gedər; xütbələrdə adın çəkilər!)"/>
		<aya index="5" text="Şübhəsiz ki, hər çətinlikdən sonra bir asanlıq gələr! (Asanlıq yalnız çətinliklə hasil olar!)"/>
		<aya index="6" text="Həqiqətən, hər çətinlikdən sonra bir asanlıq gələr! (Buna görə də çətinliklərə səbirlə dözmək lazımdır!)"/>
		<aya index="7" text="(Ya Peyğəmbər!) Elə ki (risaləti təbliğ etməkdən və ya dünya işlərindən) azad oldun, qalx (dua et)! (Axirət üçün çalış-vuruş!)"/>
		<aya index="8" text="Və ancaq Rəbbinə yalvar! (Üzünü Allaha çevirib yalnız Onun köməyinə bel bağla, Ona tərəf yönəl!)"/>
	</sura>
<sura index="95" name="">
		<aya index="1" text="And olsun əncirə və zeytuna;"/>
		<aya index="2" text="And olsun (Allah-təalanın Musa ilə danışdığı) Tur dağına;"/>
		<aya index="3" text="And olsun bu təhlükəsiz (qorxusuz-xətərsiz) şəhərə (Məkkəyə) ki,"/>
		<aya index="4" text="Biz insanı ən gözəl biçimdə yaratdıq!"/>
		<aya index="5" text="Sonra da onu qaytarıb rəzillərin rəzili edərik!"/>
		<aya index="6" text="Yalnız iman gətirib yaxşı əməllər edənlərdən başqa! Onları münnətsiz (saysız-hesabsız) mükafat gözləyir."/>
		<aya index="7" text="(Ey kafir insan! Bu qədər öyüd-nəsihətdən) sonra səni dini (haqq-hesab gününü) yalan saymağa vadar edən nədir?!"/>
		<aya index="8" text="Məgər Allah hakimlərin hakimi (ən ədalətli, ən üstün hakim) deyilmi?!"/>
	</sura>
<sura index="96" name="">
		<aya index="1" text="(Ya Peyğəmbər! Qur’ani-Kərimi bütün məxluqatı) yoxdan yaradan Rəbbinin adı ilə (bismillah deyərək) oxu!"/>
		<aya index="2" text="O, insanı laxtalanmış qandan yaratdı."/>
		<aya index="3" text="(Ya Peyğəmbər!) Oxu! Sənin Rəbbin ən böyük kərəm sahibidir!"/>
		<aya index="4" text="O Rəbbin ki, qələmlə (yazmağı) öyrətdi."/>
		<aya index="5" text="(O Rəbbin ki) insana bilmədiklərini öyrətdi."/>
		<aya index="6" text="Xeyr, insan azğınlıq edər,"/>
		<aya index="7" text="Özünün dövlətli olduğunu gördüyü üçün!"/>
		<aya index="8" text="Axı sənin axır dönüşün Rəbbinədir!"/>
		<aya index="9" text="Gördünmü o kimsəni (Əbu Cəhli) ki, mane olur"/>
		<aya index="10" text="Bir bəndəyə (sənə) namaz qıldığı vaxt?"/>
		<aya index="11" text="Bir de görək, əgər o doğru yoldadırsa,"/>
		<aya index="12" text="Yaxud (xalqa Allahdan) qorxmağı əmr edirsə, (sən belə bir əməl sahibinin namaz qılmasına nə üçün mane olur, ona ibadət etməyi niyə qadağan edirsən? Bundan da rəzil iş olarmı)?!"/>
		<aya index="13" text="(Ya Peyğəmbər!) Bir de görək, (əgər sənin namaz qılmağına mane olan kimsə Qur’anı) yalan sayır və (imandan) üz döndərirsə,"/>
		<aya index="14" text="Məgər bilmir ki, Allah (onun bütün əməllərini) görür?!"/>
		<aya index="15" text="Yox, yox! (Əbu Cəhl bu yaramaz əməllərinə son qoysun). Əgər son qoymasa, and olsun ki, Biz onu kəkilindən yapışıb (Cəhənnəmə) sürükləyəcəyik -"/>
		<aya index="16" text="Özü də yalançı, günahkar kəkilindən!"/>
		<aya index="17" text="Qoy o özünün bütün tərəfdarlarını (köməyə) çağırsın!"/>
		<aya index="18" text="Biz də zəbaniləri (Cəhənnəmdəki əzab mələklərini) çağıracağıq!"/>
		<aya index="19" text="Yox, yox! Sən (ey Peyğəmbər!) ona uyma! Sən ancaq (Rəbbinə) səcdə et və (Ona) yaxınlaş!"/>
	</sura>
<sura index="97" name="">
		<aya index="1" text="Həqiqətən, Biz onu (Qur’anı) Qədr gecəsi (lövhi-məhfuzda dünya səmasına) nazil etdik!"/>
		<aya index="2" text="(Ya Peyğəmbər!) Sən nə bilirsən (haradan bilirsən) ki, Qədr gecəsi nədir?!"/>
		<aya index="3" text="Qədr gecəsi (savab cəhətdən) min aydan daha xeyirlidir! (O, ramazan ayının on doqquzuna, iyirmi birinə, iyirmi üçünə, iyirmi beşinə, bir rəvayətə görə isə iyirmi yeddisinə təsadüf edir)."/>
		<aya index="4" text="O gecə mələklər və ruh (Cəbrail) Rəbbinin izni ilə (həmin gündən gələn ilin Qədr gecəsinədək dünyada baş verəcək) hər bir işdən dolayı (Allah dərgahından əmrlər alaraq) yerə enərlər."/>
		<aya index="5" text="O gecə dan yeri sökülənə kimi (büsbütün) salamatlıqdır! (əmin-amanlıqdır) (Qədr gecəsi heç bir bəla nazil olmaz, o, bütünlüklə xeyir-bərəkətdən ibarətdir. O gecə mələklər yer üzündə gəzib Allahın müxlis bəndələrinə salam verərlər. Buna görə də Qədr gecəsi səhərə qədər oyaq qalıb ibadət etmək lazımdır!)"/>
	</sura>
<sura index="98" name="">
		<aya index="1" text="Kitab əhlindən (yəhudilərdən və xaçpərəstlərdən) kafir olanlar və müşriklər özlərinə açıq-aşkar bir dəlil gəlməyənə qədər (dinlərindən) ayrılan deyildilər."/>
		<aya index="2" text="(Bu açıq-aşkar dəlil isə) pak səhifələri onlara oxuyan, Allah tərəfindən göndərilmiş peyğəmbərdir (Muhəmməd əleyhissəlamdır)."/>
		<aya index="3" text="O səhifələrdə doğru-dürüst hökmlər vardır."/>
		<aya index="4" text="Kitab əhli yalnız özlərinə açıq-aydın dəlil (Peyğəmbər və Qur’an) gəldikdən sonra (dində) ayrılığa düşdülər (onlardan kimisi Peyğəmbərə iman gətirdi, kimisi onu inkar etdi, kimisi də şəkk-şübhə içində qaldı)."/>
		<aya index="5" text="Halbuki onlara əmr edilmişdir ki, Allaha – dini yalnız Ona məxsus edərək, batildən haqqa (islama) dönərək – ibadət etsinlər, namaz qılıb zəkat versinlər. Doğru-düzgün din budur!"/>
		<aya index="6" text="Həqiqətən, kitab əhlindən kafir olanların və müşriklərin yeri cəhənnəm odudur. Onlar orada əbədi qalacaqlar. Onlar yaradılmışların ən pisidirlər."/>
		<aya index="7" text="İman gətirib yaxşı əməllər edənlər isə yaradılmışların ən yaxşılarıdır."/>
		<aya index="8" text="Onlardan öz Rəbbi yanındakı mükafatı (ağacları) altından çaylar axan Ədn cənnətləridir. Onlar orada əbədi qalacaqlar. Allah onlardan razıdır, onlar da Allahdan. Bu (ne’mətlər) Rəbbindən qorxanlar üçündür!"/>
	</sura>
<sura index="99" name="">
		<aya index="1" text="Yer özünə məxsus bir şiddətlə lərzəyə gəlib titrəyəcəyi zaman;"/>
		<aya index="2" text="Yer öz yükünü çıxardıb atacağı zaman;"/>
		<aya index="3" text="İnsan (təəccüblə): “Buna (bu yerə) nə olub?” – deyəcəyi zaman -"/>
		<aya index="4" text="Məhz o gün (yer) öz hekayətini söyləyəcəkdir -"/>
		<aya index="5" text="Çünki (bunu) ona sənin Rəbbin vəhy etmişdir (buyurmuşdur)!"/>
		<aya index="6" text="O gün insanlar əməllərinin özlərinə göstərilməsi üçün (qəbirlərindən məhşərə) dəstə-dəstə çıxacaqlar! (Cənnətliklər sağ tərəfə, cəhənnəmliklər isə sol tərəfdə olacaqlar)."/>
		<aya index="7" text="Kim (dünyada) zərrə qədər yaxşı iş görmüşdürsə, onu (onun xeyrini) görəcəkdir (mükafatını alacaqdır)."/>
		<aya index="8" text="Kim də zərrə qədər pis iş görmüşdürsə, onu (onun zərərini) görəcəkdir (cəzasını çəkəcəkdir)."/>
	</sura>
<sura index="100" name="">
		<aya index="1" text="And olsun (cihad zamanı) tövşüyə-tövşüyə qaçan atlara;"/>
		<aya index="2" text="And olsun (dırnaqları ilə daşdan) qığılcım qoparan atlara;"/>
		<aya index="3" text="And olsun sübh çağı hücum edən atlara;"/>
		<aya index="4" text="And olsun o vaxt (və ya: o yerdə) toz-duman qopardan atlara;"/>
		<aya index="5" text="Sonra da onunla (tozanaqla) dəstəyə (düşmən dəstəsinə) təpinən atlara ki,"/>
		<aya index="6" text="İnsan öz Rəbbinə qarşı çox nankordur."/>
		<aya index="7" text="Və o özü də buna şahiddir."/>
		<aya index="8" text="Həqiqətən, insan var-dövlətə çox hərisdir!"/>
		<aya index="9" text="Məgər o bilmirmi ki, qəbirlərdə olanlar (dirilib) çıxardılacağı;"/>
		<aya index="10" text="Ürəklərdə olanlar faş ediləcəyi zaman"/>
		<aya index="11" text="Həmin gün Rəbbi onları (özlərinin bütün əməllərindən) xəbərdar edəcəkdir (cəzalarını verəcəkdir)!"/>
	</sura>
<sura index="101" name="">
		<aya index="1" text="Ürəkləri dəhşətə salan qiyamət!"/>
		<aya index="2" text="Nədir qiyamət?!"/>
		<aya index="3" text="Sən nə bilirsən (haradan bilirsən) ki, nədir qiyamət?!"/>
		<aya index="4" text="O gün insanlar kəpənək kimi ətrafa səpələnəcək (çəyirtkə kimi bir-birinə qatışacaq);"/>
		<aya index="5" text="Dağlar isə didilmiş yun kimi olacaqdır!"/>
		<aya index="6" text="(O gün) tərəzisi ağır gələn (yaxşı əmələri pis əməllərdən çox olan) kimsə,"/>
		<aya index="7" text="(Cənnətdə) xoş güzəran içində olacaq!"/>
		<aya index="8" text="Tərəzisi yüngül gələn (yaxşı əməlləri pis əməllərdən az olan) kimsənin isə,"/>
		<aya index="9" text="Məskəni Haviyə (Cəhənnəmin dibi) olacaqdır!"/>
		<aya index="10" text="Sən nə bilirsən ki, o (Haviyə) nədir?!"/>
		<aya index="11" text="O çox qızmar bir atəşdir!"/>
	</sura>
<sura index="102" name="">
		<aya index="1" text="(Ey qafil insanlar!) Çoxluq (mal-dövlət, oğul-uşaq və qohum-əqraba çoxluğu) ilə öyünmək sizi o qədər şirnikləndirdi (başınızı o qədər qatdı) ki,"/>
		<aya index="2" text="Hətta (məzarlarda yatan ölülərinizi sayıb, onların da çoxluğu ilə fəxr etməyiniz üçün) qəbirləri ziyarət etdiniz. [Və ya (axirətiniz üçün əsla çalışmadan) ölüb getdiniz (ölənə qədər bu halınızda davam etdiniz)]."/>
		<aya index="3" text="Xeyr! (Belə yaramaz!). Siz (öləndən sonra bu yaramaz əməllərinizin aqibətini) mütləq biləcəksiniz!"/>
		<aya index="4" text="Xeyr, xeyr! (Belə yaramaz). Siz (öləndən sonra bu yaramaz əməllərinizin aqibətini) mütləq biləcəksiniz!"/>
		<aya index="5" text="Xeyr, əgər (qiyamət günü sizə nə ediləcəyini) tam yəqinliklə bilsəydiniz (fani dünya malına uymazdınız)!"/>
		<aya index="6" text="(Ey müşriklər! Qiyamət günü) siz o Cəhənnəmi mütləq görəcəksiniz!"/>
		<aya index="7" text="Bəli, siz (Cəhənnəmə vasil olduqdan sonra) onu mütləq öz gözünüzlə görəcəksiniz!"/>
		<aya index="8" text="Sonra da həmin gün (Allahın dünyada sizə əta etdiyi) ne’mətlər barəsində mütləq sorğu-sual olunacaqsınız!"/>
	</sura>
<sura index="103" name="">
		<aya index="1" text="And olsun axşam çağına (ikindi vaxtına, əsr namazına, zamana və ya Peyğəmbərin əsrinə) ki,"/>
		<aya index="2" text="İnsan (ömrünü bihudə işlərə sərf etməklə, dünyanı axirətdən üstün tutmaqla) ziyan içindədir?"/>
		<aya index="3" text="Yalnız iman gətirib yaxşı əməllər edən, bir-birinə haqqı tövsiyə edən və səbri tövsiyə edən kimsələrdən başqa! (Belələri Cənnətə nail olub əbədi səadətə qovuşanlardır!)"/>
	</sura>
<sura index="104" name="">
		<aya index="1" text="(Dalda) qeybət edib (üzdə) tə’nə vuran hər kəsin vay halına!"/>
		<aya index="2" text="O kimsə ki, mal yığıb onu dönə-dönə sayar (çoxaldar)."/>
		<aya index="3" text="Və elə zənn edər ki, mal-dövləti onu əbədi yaşadacaqdır."/>
		<aya index="4" text="Xeyr! (Heç də onun güman etdiyi kimi deyildir). O mütləq (Cəhənnəmin alt mərtəbələrindən biri olan) Hütəməyə atılacaqdır!"/>
		<aya index="5" text="Sən nə bilirsən (haradan bilirsən) ki, Hütəmə nədir?!"/>
		<aya index="6" text="O, Allahın yanar odudur."/>
		<aya index="7" text="Elə bir od ki, ürəkləri yandırıb-yaxar."/>
		<aya index="8" text="O, belələrinin (qeybətçilərin və tə’nə vuranların) üzünə qapanıb kilidlənəcəkdir."/>
		<aya index="9" text="Onlar (Cəhənnəmdə) hündür sütunlara bağlanmış olacaqlar!"/>
	</sura>
<sura index="105" name="">
		<aya index="1" text="(Ya Peyğəmbər!) Məgər Rəbbinin fil sahiblərinə (Kə’bəni dağıtmaq üçün fillərlə Məkkənin üstünə gələn həbəş ordusuna) nələr etdiyini görmədinmi?!"/>
		<aya index="2" text="Məgər (Rəbbin) onların hiyləsini boşa çıxartmadımı?!"/>
		<aya index="3" text="Onların üstünə qatar-qatar quşlar (əbabil quşları) göndərdi."/>
		<aya index="4" text="(O quşlar) onlara bişmiş gildən düzəlmiş (möhkəm xırda) daşlar atırdı."/>
		<aya index="5" text="(Rəbbin) onları (həşərat tərəfindən) yeyilmiş əkin yarpağına (saman çöpünə) döndərdi!"/>
	</sura>
<sura index="106" name="">
		<aya index="1" text="(Ya Peyğəmbər! Qüreyşlilərə de ki) Qüreyşin ülfəti (dostluğu və ya Allahın onlar üçün səfəri asanlaşdırması) xatirinə,"/>
		<aya index="2" text="Onlara qış və yay səfərini müyəssər edilməsi (qışda Yəməndə, yayda Şamda istirahət və ticarət edə bilmələri) xatirinə."/>
		<aya index="3" text="Bu evin Rəbbinə (Kə’bənin sahibi Allaha) ibadət etsinlər!"/>
		<aya index="4" text="O Allah ki, onları aclıqdan qurtarıb yemək verdi və onlara qorxudan (fil sahiblərinin təhlükəsindən) sonra əmin-amanlıq bəxş etdi."/>
	</sura>
<sura index="107" name="">
		<aya index="1" text="(Ya Peyğəmbər!) Dini (haqq-hesab gününü) yalan hesab edəni (Əbu Cəhli) gördünmü?"/>
		<aya index="2" text="O elə adamdır ki, yetimi itələyib qovar (haqqını verməz);"/>
		<aya index="3" text="Və (xalqı) yoxsulu yedirtməyə rəğbətləndirməz (nə özü fəqiri yedirdər, nə də özgəsini qoyar)."/>
		<aya index="4" text="Vay halına o namaz qılanların ki,"/>
		<aya index="5" text="Onlar öz namazlarından qafildirlər (səhlənkarlıqları üzündən namazlarını vaxtlı-vaxtında qılmazlar);"/>
		<aya index="6" text="Onlar (namazlarında) riyakarlıq edər,"/>
		<aya index="7" text="Və (xalqa) zəkat verməyi qadağan edərlər (yaxud xəsislik göstərib bir iş üçün qonum-qonşuya lazım olan qab-qacağı verməkdən imtina edərlər)."/>
	</sura>
<sura index="108" name="">
		<aya index="1" text="(Ya Peyğəmbər!) Həqiqətən, Biz sənə Kövsər (Cənnətdəki Kövsər irmağını və ya bol ne’mət, yaxud Qur’an, peyğəmbərlik) bəxş etdik!"/>
		<aya index="2" text="Ona görə də (bu ne’mətlərə şükür edərək) Rəbbin üçün namaz qıl və qurban kəs!"/>
		<aya index="3" text="(Ya Peyğəmbər! Oğlun Qasim, yaxud İbrahim vəfat etdiyi zaman sənə sonsuz, arxası kəsik, nəsli kəsilmiş deyən) sənin düşməninin (As ibn Vailin) özü sonsuzdur! (Sənin nəslin qiyamətə qədər törəyib artacaq, adına isə həmişə rəhmət oxunacaqdır!)"/>
	</sura>
<sura index="109" name="">
		<aya index="1" text="(Ya Peyğəmbər! Sənə - bir il bizim bütlərimizə ibadət et, bir il də biz sənin Rəbbinə ibadət edək – deyən müşriklərə) de: “Ey kafirlər!"/>
		<aya index="2" text="Mən sizin ibadət etdiklərinizə (bütlərə) ibadət etmərəm!"/>
		<aya index="3" text="Siz də mənim ibadət etdiyimə (Allaha) ibadət etməzsiniz!"/>
		<aya index="4" text="Mən sizin ibadət etdiklərinizə ibadət edən deyiləm!"/>
		<aya index="5" text="Siz də mənim ibadət etdiyimə ibadət edən deyilsiniz!"/>
		<aya index="6" text="Sizin öz dininiz var, mənim də öz dinim! (Elə isə sizin dininiz sizə, mənim dinim də mənə)!”"/>
	</sura>
<sura index="110" name="">
		<aya index="1" text="(Ya Peyğəmbər!) Allahın köməyi və zəfər (Məkkənin fəthi) gəldiyi zaman;"/>
		<aya index="2" text="İnsanların dəstə-dəstə Allahın dininə (islama) daxil olduqlarını gördüyün zaman"/>
		<aya index="3" text="Rəbbini həmd-səna ilə təqdis et (Onu bütün naqis sifətlərdən uzaq tutub pak bil, “Sübhanəkə Allahümmə və bihəmdikə” kəlməsini de) və Ondan bağışlanmağını dilə. Həqiqətən, O, tövbələri qəbul edəndir!"/>
	</sura>
<sura index="111" name="">
		<aya index="1" text="Əbu Ləhəbin əlləri qurusun, qurudu da! (Və ya: Əbu Ləhəbin əlləri qurusun, o ölsün!)"/>
		<aya index="2" text="(Qiyamət günü) ona nə mal-dövləti fayda verəcək, nə də qazandığı (və ya: oğul-uşağı)."/>
		<aya index="3" text="O, alovlu atəşə girəcəkdir."/>
		<aya index="4" text="Onun odun daşıyan (Peyğəmbərlə düşmənçilik edən, adamlar arasında söz gəzdirən) övrəti də həmçinin!"/>
		<aya index="5" text="Onun (övrətinin) boğazında xurma lifindən hörülmüş ip (və ya: yetmiş arşın uzunluğunda zəncir) olacaqdır!"/>
	</sura>
<sura index="112" name="">
		<aya index="1" text="(Ya Peyğəmbər! Allahın zatı və sifətləri haqqında səndən soruşan müşriklərə) de: “(Mənim Rəbbim olan) O Allah birdir (heç bir şəriki yoxdur);"/>
		<aya index="2" text="Allah (heç kəsə, heç nəyə) möhtac deyildir! (Hamı Ona möhtacdır; O, əzəlidir, əbədidir!)"/>
		<aya index="3" text="O, nə doğmuş, nə də doğulmuşdur! (Allah Özünə heç bir övlad götürməmişdir!)"/>
		<aya index="4" text="Onun heç bir tayı-bərabəri (bənzəri) də yoxdur!”"/>
	</sura>
<sura index="113" name="">
		<aya index="1" text="(Ya Peyğəmbər!) De: “Pənah aparıram sübhün Rəbbinə!"/>
		<aya index="2" text="Yaratdıqlarının (insanların, cinlərin, vəhşi heyvanların) şərindən;"/>
		<aya index="3" text="Zülmətə bürünməkdə olan gecənin (və ya: batan ayın, ziyası sönən ulduzların) şərindən;"/>
		<aya index="4" text="(Ovsun oxuyub) düyünlərə üfürən (yaxud: cadu edib iplərə düyün vuran) qadınların şərindən;"/>
		<aya index="5" text="Və bir də paxıllığı tutanda paxılın şərindən!”"/>
	</sura>
<sura index="114" name="">
		<aya index="1" text="(Ya Peyğəmbər!) De: “Pənah aparıram insanların Rəbbinə;"/>
		<aya index="2" text="İnsanların ixtiyar sahibinə;"/>
		<aya index="3" text="İnsanların tanrısına;"/>
		<aya index="4" text="Vəsvəsə verən, (Allahın adı çəkiləndə isə qorxusundan) qaçıb gizlənən Şeytanın şərindən-"/>
		<aya index="5" text="O Şeytan ki, insanların ürəklərinə vəsvəsə salır,"/>
		<aya index="6" text="(O Şeytan ki) cinlərdən də olur, insanlardan da! (Və ya: (o Şeytan) istər cinlərdən olsun, istər insanlardan!)”"/>
	</sura>
</quran>