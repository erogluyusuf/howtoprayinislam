<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Naapa kwa mchana!"/>
		<aya index="2" text="Na kwa usiku unapo tanda!"/>
		<aya index="3" text="Mola wako Mlezi hakukuacha, wala hakukasirika nawe."/>
		<aya index="4" text="Na bila ya shaka wakati ujao utakuwa bora kwako kuliko ulio tangulia."/>
		<aya index="5" text="Na Mola wako Mlezi atakupa mpaka uridhike."/>
		<aya index="6" text="Kwani hakukukuta yatima akakupa makaazi?"/>
		<aya index="7" text="Na akakukuta umepotea akakuongoa?"/>
		<aya index="8" text="Akakukuta mhitaji akakutosheleza?"/>
		<aya index="9" text="Basi yatima usimwonee!"/>
		<aya index="10" text="Na anaye omba au kuuliza usimkaripie!"/>
		<aya index="11" text="Na neema za Mola wako Mlezi zisimlie."/>
	</sura>
<sura index="94" name="">
		<aya index="1" text="Hatukukunjulia kifua chako?"/>
		<aya index="2" text="Na tukakuondolea mzigo wako,"/>
		<aya index="3" text="Ulio vunja mgongo wako?"/>
		<aya index="4" text="Na tukakunyanyulia utajo wako?"/>
		<aya index="5" text="Basi kwa hakika pamoja na uzito upo wepesi,"/>
		<aya index="6" text="Hakika pamoja na uzito upo wepesi."/>
		<aya index="7" text="Na ukipata faragha, fanya juhudi."/>
		<aya index="8" text="Na Mola wako Mlezi ndio mshughulikie."/>
	</sura>
<sura index="95" name="">
		<aya index="1" text="Naapa kwa tini na zaituni!"/>
		<aya index="2" text="Na kwa Mlima wa Sinai!"/>
		<aya index="3" text="Na kwa mji huu wenye amani!"/>
		<aya index="4" text="Bila ya shaka tumemuumba mtu kwa umbo lilio bora kabisa."/>
		<aya index="5" text="Kisha tukamrudisha kuwa chini kuliko walio chini!"/>
		<aya index="6" text="Lakini wale walio amini na wakatenda mema, hao watapata ujira usio kwisha."/>
		<aya index="7" text="Basi ni kipi baadaye kitacho kukukadhibishia malipo?"/>
		<aya index="8" text="Kwani Mwenyezi Mungu si muadilifu kuliko mahakimu wote?"/>
	</sura>
<sura index="96" name="">
		<aya index="1" text="Soma kwa jina la Mola wako Mlezi aliye umba,"/>
		<aya index="2" text="Amemuumba binaadamu kwa tone la damu,"/>
		<aya index="3" text="Soma! Na Mola wako Mlezi ni Karimu kushinda wote!"/>
		<aya index="4" text="Ambaye amefundisha kwa kalamu."/>
		<aya index="5" text="Kamfundisha mtu aliyo kuwa hayajui."/>
		<aya index="6" text="Kwani! Hakika mtu bila ya shaka huwa jeuri"/>
		<aya index="7" text="Akijiona katajirika."/>
		<aya index="8" text="Hakika kwa Mola wako Mlezi ndio marejeo."/>
		<aya index="9" text="Umemwona yule anaye mkataza"/>
		<aya index="10" text="Mja anapo sali?"/>
		<aya index="11" text="Umeona kama yeye yuko juu ya uwongofu?"/>
		<aya index="12" text="Au anaamrisha uchamngu?"/>
		<aya index="13" text="Umeona kama yeye akikanusha na anarudi nyuma?"/>
		<aya index="14" text="Hajui ya kwamba Mwenyezi Mungu anaona?"/>
		<aya index="15" text="Kwani! Kama haachi, tutamkokota kwa shungi la nywele!"/>
		<aya index="16" text="Shungi la uwongo, lenye makosa!"/>
		<aya index="17" text="Basi na awaite wenzake!"/>
		<aya index="18" text="Nasi tutawaita Mazabania!"/>
		<aya index="19" text="Hasha! Usimt'ii! Nawe sujudu na ujongee!"/>
	</sura>
<sura index="97" name="">
		<aya index="1" text="Hakika Sisi tumeiteremsha Qur'ani katika Laylatul Qadri, Usiku wa Cheo Kitukufu."/>
		<aya index="2" text="Na nini kitacho kujuulisha nini Laylatul Qadri?"/>
		<aya index="3" text="Laylatul Qadri ni bora kuliko miezi elfu."/>
		<aya index="4" text="Huteremka Malaika na Roho katika usiku huo kwa idhini ya Mola wao Mlezi kwa kila jambo."/>
		<aya index="5" text="Amani usiku huo mpaka mapambazuko ya alfajiri."/>
	</sura>
<sura index="98" name="">
		<aya index="1" text="Hawakuwa walio kufuru miongoni mwa Watu wa Kitabu na washirikina waache walio nayo mpaka iwajie bayana,"/>
		<aya index="2" text="Yaani Mtume aliye toka kwa Mwenyezi Mungu anaye wasomea kurasa zilizo takasika,"/>
		<aya index="3" text="Ndani yake mna maandiko yaliyo nyooka."/>
		<aya index="4" text="Wala hawakufarikiana walio pewa Kitabu ila baada ya kuwajia hiyo bayana."/>
		<aya index="5" text="Nao hawakuamrishwa kitu ila wamuabudu Mwenyezi Mungu kwa kumtakasia Dini, wawe waongofu, na washike Sala, na watoe Zaka. Na hiyo ndiyo Dini madhubuti."/>
		<aya index="6" text="Hakika walio kufuru miongoni mwa Watu wa Kitabu na washirikina wataingia katika Moto wa Jahannamu wadumu milele humo. Hao ndio viumbe waovu kabisa."/>
		<aya index="7" text="Hakika walio amini na wakatenda mema, hao ndio bora wa viumbe."/>
		<aya index="8" text="Malipo yao kwa Mola wao Mlezi ni Bustani za daima, zipitazo mito kati yake. Wakae humo milele. Mwenyezi Mungu yu radhi nao, na wao waradhi naye. Hayo ni kwa anaye mwogopa Mola wake Mlezi."/>
	</sura>
<sura index="99" name="">
		<aya index="1" text="Itakapo tetemeshwa ardhi kwa mtetemeko wake!"/>
		<aya index="2" text="Na itakapo toa ardhi mizigo yake!"/>
		<aya index="3" text="Na mtu akasema: Ina nini?"/>
		<aya index="4" text="Siku hiyo itahadithia khabari zake."/>
		<aya index="5" text="Kwa sababu Mola wake Mlezi ameifunulia!"/>
		<aya index="6" text="Siku hiyo watu watatoka kwa mfarakano wakaonyweshwe vitendo vyao!"/>
		<aya index="7" text="Basi anaye tenda chembe ya wema, atauona!"/>
		<aya index="8" text="Na anaye tenda chembe ya uovu atauona!"/>
	</sura>
<sura index="100" name="">
		<aya index="1" text="Naapa kwa farasi wendao mbio wakipumua,"/>
		<aya index="2" text="Na wakitoa moto kwa kupiga kwato zao chini,"/>
		<aya index="3" text="Wakishambulia wakati wa asubuhi,"/>
		<aya index="4" text="Huku wakitimua vumbi,"/>
		<aya index="5" text="Na wakijitoma kati ya kundi,"/>
		<aya index="6" text="Hakika mwanaadamu ni mtovu wa fadhila kwa Mola wake Mlezi!"/>
		<aya index="7" text="Na hakika yeye mwenyewe bila ya shaka ni shahidi wa hayo!"/>
		<aya index="8" text="Naye hakika bila ya shaka ana nguvu za kupenda mali!"/>
		<aya index="9" text="Kwani hajui watakapo fufuliwa waliomo makaburini?"/>
		<aya index="10" text="Na yakakusanywa yaliomo vifuani?"/>
		<aya index="11" text="Kuwa hakika Mola wao Mlezi siku hiyo bila ya shaka atakuwa na khabari zao wote!"/>
	</sura>
<sura index="101" name="">
		<aya index="1" text="Inayo gonga!"/>
		<aya index="2" text="Nini Inayo gonga?"/>
		<aya index="3" text="Na nini kitacho kujuilisha nini Inayo gonga?"/>
		<aya index="4" text="Siku ambayo watu watakuwa kama nondo walio tawanyika;"/>
		<aya index="5" text="Na milima itakuwa kama sufi zilizo chambuliwa!"/>
		<aya index="6" text="Basi yule ambaye mizani yake itakuwa nzito,"/>
		<aya index="7" text="Huyo atakuwa katika maisha ya kupendeza."/>
		<aya index="8" text="Na yule ambaye mizani yake itakuwa khafifu,"/>
		<aya index="9" text="Huyo maskani yake yatakuwa Moto wa Hawiya!"/>
		<aya index="10" text="Na nini kitacho kujuilisha nini hiyo?"/>
		<aya index="11" text="Ni Moto mkali!"/>
	</sura>
<sura index="102" name="">
		<aya index="1" text="Kumekushughulisheni kutafuta wingi,"/>
		<aya index="2" text="Mpaka mje makaburini!"/>
		<aya index="3" text="Sivyo hivyo! Mtakuja jua!"/>
		<aya index="4" text="Tena sivyo hivyo! Mtakuja jua!"/>
		<aya index="5" text="Sivyo hivyo! Lau mngeli jua kwa ujuzi wa yakini,"/>
		<aya index="6" text="Basi bila ya shaka mtaiona Jahannamu!"/>
		<aya index="7" text="Tena, bila ya shaka, mtaiona kwa jicho la yakini."/>
		<aya index="8" text="Tena bila ya shaka mtaulizwa siku hiyo juu ya neema."/>
	</sura>
<sura index="103" name="">
		<aya index="1" text="Naapa kwa Zama!"/>
		<aya index="2" text="Hakika binaadamu bila ya shaka yumo katika khasara,"/>
		<aya index="3" text="Ila wale walio amini, na wakatenda mema, na wakausiana kwa haki, na wakausiana kusubiri."/>
	</sura>
<sura index="104" name="">
		<aya index="1" text="Ole wake kila safihi, msengenyaji!"/>
		<aya index="2" text="Aliye kusanya mali na kuyahisabu."/>
		<aya index="3" text="Anadhani ya kuwa mali yake yatambakisha milele!"/>
		<aya index="4" text="Hasha! Atavurumishwa katika H'ut'ama."/>
		<aya index="5" text="Na nani atakujuvya ni nini H'ut'ama?"/>
		<aya index="6" text="Moto wa Mwenyezi Mungu ulio washwa."/>
		<aya index="7" text="Ambao unapanda nyoyoni."/>
		<aya index="8" text="Hakika huo utafungiwa nao"/>
		<aya index="9" text="Kwenye nguzo zilio nyooshwa."/>
	</sura>
<sura index="105" name="">
		<aya index="1" text="Kwani hukuona jinsi Mola wako Mlezi alivyo watenda wale wenye tembo?"/>
		<aya index="2" text="Kwani hakujaalia vitimbi vyao kuharibika?"/>
		<aya index="3" text="Na akawapelekea ndege makundi kwa makundi,"/>
		<aya index="4" text="Wakiwatupia mawe ya udongo wa Motoni,"/>
		<aya index="5" text="Akawafanya kama majani yaliyo liwa!"/>
	</sura>
<sura index="106" name="">
		<aya index="1" text="Kwa walivyo zoea Maqureshi,"/>
		<aya index="2" text="Kuzoea kwao safari za siku za baridi na siku za joto."/>
		<aya index="3" text="Basi nawamuabudu Mola Mlezi wa Nyumba hii,"/>
		<aya index="4" text="Ambaye anawalisha wasipate njaa, na anawalinda na khofu."/>
	</sura>
<sura index="107" name="">
		<aya index="1" text="Je! Umemwona anaye kadhibisha Malipo?"/>
		<aya index="2" text="Huyo ndiye anaye msukuma yatima,"/>
		<aya index="3" text="Wala hahimizi kumlisha masikini."/>
		<aya index="4" text="Basi, ole wao wanao sali,"/>
		<aya index="5" text="Ambao wanapuuza Sala zao;"/>
		<aya index="6" text="Ambao wanajionyesha,"/>
		<aya index="7" text="Nao huku wanazuia msaada."/>
	</sura>
<sura index="108" name="">
		<aya index="1" text="Hakika tumekupa kheri nyingi."/>
		<aya index="2" text="Basi sali na uchinje kwa ajili ya Mola wako Mlezi."/>
		<aya index="3" text="Hakika anaye kuchukia ndiye aliye mpungufu."/>
	</sura>
<sura index="109" name="">
		<aya index="1" text="Sema: Enyi makafiri!"/>
		<aya index="2" text="Siabudu mnacho kiabudu;"/>
		<aya index="3" text="Wala nyinyi hamuabudu ninaye muabudu."/>
		<aya index="4" text="Wala sitaabudu mnacho abudu."/>
		<aya index="5" text="Wala nyinyi hamuabudu ninaye muabudu."/>
		<aya index="6" text="Nyinyi mna dini yenu, nami nina Dini yangu."/>
	</sura>
<sura index="110" name="">
		<aya index="1" text="Itakapo kuja nusura ya Mwenyezi Mungu na ushindi,"/>
		<aya index="2" text="Na ukaona watu wanaingia katika Dini ya Mwenyezi Mungu kwa makundi,"/>
		<aya index="3" text="Zitakase sifa za Mola wako Mlezi, na umwombe msamaha; hakika Yeye ndiye anaye pokea toba."/>
	</sura>
<sura index="111" name="">
		<aya index="1" text="Imeangamia mikono ya Abu Lahab, na yeye pia ameangamia."/>
		<aya index="2" text="Hayatamfaa mali yake, wala alivyo vichuma."/>
		<aya index="3" text="Atauingia Moto wenye mwako."/>
		<aya index="4" text="Na mkewe, mchukuzi wa kuni,"/>
		<aya index="5" text="Shingoni mwake iko kamba iliyo sokotwa."/>
	</sura>
<sura index="112" name="">
		<aya index="1" text="Sema: Yeye Mwenyezi Mungu ni wa pekee."/>
		<aya index="2" text="Mwenyezi Mungu Mkusudiwa."/>
		<aya index="3" text="Hakuzaa wala hakuzaliwa."/>
		<aya index="4" text="Wala hana anaye fanana naye hata mmoja."/>
	</sura>
<sura index="113" name="">
		<aya index="1" text="Sema: Najikinga kwa Mola Mlezi wa mapambazuko,"/>
		<aya index="2" text="Na shari ya alivyo viumba,"/>
		<aya index="3" text="Na shari ya giza la usiku liingiapo,"/>
		<aya index="4" text="Na shari ya wanao pulizia mafundoni,"/>
		<aya index="5" text="Na shari ya hasidi anapo husudu."/>
	</sura>
<sura index="114" name="">
		<aya index="1" text="Sema: Ninajikinga kwa Mola Mlezi wa wanaadamu,"/>
		<aya index="2" text="Mfalme wa wanaadamu,"/>
		<aya index="3" text="Mungu wa wanaadamu,"/>
		<aya index="4" text="Na shari ya wasiwasi wa Shetani, Khannas,"/>
		<aya index="5" text="Anaye tia wasiwasi katika vifua vya watu,"/>
		<aya index="6" text="Kutokana na majini na wanaadamu."/>
	</sura>
</quran>