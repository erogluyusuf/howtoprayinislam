<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Pe lumina zilei!"/>
		<aya index="2" text="Pe noaptea ce învăluie pământul!"/>
		<aya index="3" text="Domnul tău nici nu te-a părăsit şi nici nu te-a urât!"/>
		<aya index="4" text="Pentru tine, mai bună va fi Viaţa de Apoi decât Viaţa de Acum!"/>
		<aya index="5" text="Din darurile Sale Domnul tău îţi va dărui, iar tu mulţumit vei fi."/>
		<aya index="6" text="Nu te-a aflat El orfan şi te-a adăpostit?"/>
		<aya index="7" text="Rătăcitor te-a aflat şi te-a călăuzit?"/>
		<aya index="8" text="Sărac te-a aflat şi te-a îmbogăţit?"/>
		<aya index="9" text="Orfanul, tu să nu-l oropseşti!"/>
		<aya index="10" text="Cerşetorul, tu să nu-l alungi!"/>
		<aya index="11" text="De harul Domnului tău, necurmat să povesteşti!"/>
	</sura>
<sura index="94" name="">
		<aya index="1" text="Nu ţi-am deschis Noi oare pieptul?"/>
		<aya index="2" text="Nu ţi-am luat povara"/>
		<aya index="3" text="care-ţi frângea spatele?"/>
		<aya index="4" text="N-am înălţat Noi oare amintirea ta?"/>
		<aya index="5" text="Cu greul vine uşorul!"/>
		<aya index="6" text="Da, cu greul vine uşorul!"/>
		<aya index="7" text="Când ai isprăvit munca, ridică-te"/>
		<aya index="8" text="şi către Domnul tău căută cu dor!"/>
	</sura>
<sura index="95" name="">
		<aya index="1" text="Pe smochin şi pe măslin!"/>
		<aya index="2" text="Pe muntele Sinai!"/>
		<aya index="3" text="Pe această cetate tihnită!"/>
		<aya index="4" text="Noi am creat omul dându-i chip desăvârşit,"/>
		<aya index="5" text="şi l-am trimis apoi în catul cel mai de jos,"/>
		<aya index="6" text="afară de cei care au crezut şi au făcut fapte bune pe care o răsplată necurmată îi aşteaptă."/>
		<aya index="7" text="Ce te face să socoţi apoi Legea minciună?"/>
		<aya index="8" text="Nu este oare Dumnezeu cel mai drept dintre judecători?"/>
	</sura>
<sura index="96" name="">
		<aya index="1" text="Citeşte în numele Domnului tău ce a creat!"/>
		<aya index="2" text="Cel ce a creat omul dintr-un cheag de sânge."/>
		<aya index="3" text="Citeşte, căci Domnul tău este Mult-dăruitorul,"/>
		<aya index="4" text="El l-a învăţat pe om cu condeiul,"/>
		<aya index="5" text="l-a învăţat ceea ce nu ştia."/>
		<aya index="6" text="Omul, dimpotrivă, se îngâmfează"/>
		<aya index="7" text="îndată ce se vede bogat."/>
		<aya index="8" text="Tot la Domnul tău este însă întoarcerea!"/>
		<aya index="9" text="L-ai văzut pe cel care îl împiedica"/>
		<aya index="10" text="pe un rob (al lui Dumnezeu) să se roage?"/>
		<aya index="11" text="L-ai socotit c-ar fi pe Calea cea dreaptă,"/>
		<aya index="12" text="când poruncea pietate?"/>
		<aya index="13" text="L-ai văzut apoi hulind şi întorcând spatele?"/>
		<aya index="14" text="Nu ştie el oare că Dumnezeu este Atoatevăzător?"/>
		<aya index="15" text="Ba nu! Dacă nu încetează, îl vom scutura de cârlionţul din frunte,"/>
		<aya index="16" text="cârlionţ mincinos şi păcătos."/>
		<aya index="17" text="Să-şi cheme obştea lui!"/>
		<aya index="18" text="Noi vom chema îngerii-păzitorii!"/>
		<aya index="19" text="Nu! Nu-i da ascultare! Ci prosternează-te şi apropie-te (de Dumnezeu)!"/>
	</sura>
<sura index="97" name="">
		<aya index="1" text="Noi l-am pogorât în Noaptea Sorţii!"/>
		<aya index="2" text="Cum vei ştii tu oare care este Noaptea Sorţii?"/>
		<aya index="3" text="Noaptea Sorţii este mai bună decât o mie de luni!"/>
		<aya index="4" text="Îngerii vor pogorî în ea cu Duhul, cu îngăduinţa Domnului lor, asupra fiecărui lucru."/>
		<aya index="5" text="Şi Pace va fi până la revărsat de zori!"/>
	</sura>
<sura index="98" name="">
		<aya index="1" text="Cei dintre oamenii Cărţii care tăgăduiesc, precum şi închinătorii la idoli, nu se vor răsfira până ce nu le va veni dovada desluşită:"/>
		<aya index="2" text="un trimis de la Dumnezeu care recită din suluri prea-curate"/>
		<aya index="3" text="cu scrieri nestemate."/>
		<aya index="4" text="Celor cărora le-a fost dată Cartea nu s-au despărţit decât după ce le-a venit dovada."/>
		<aya index="5" text="Nu li s-a poruncit decât să se închine lui Dumnezeu, curaţi Lui în credinţă, precum credincioşii dintâi, să-şi facă rugăciunea şi să dea milostenie. Aceasta este Legea cea Dreaptă."/>
		<aya index="6" text="Cei dintre oamenii Cărtii care tăgăduiesc, precum şi închinătorii la idoli, în focul Gheenei vor veşnici, căci ei sunt tot ce este mai rău pe lume."/>
		<aya index="7" text="Cei care cred şi săvârşesc fapte bune, ei sunt tot ce este mai bun pe lume."/>
		<aya index="8" text="Ei vor avea, drept răsplată, de la Domnul lor, grădinile Edenului pe sub care curg râuri, unde vor veşnici. Dumnezeu este mulţumit de ei, iar ei sunt mulţumiţi de El. Aşa va fi pentru cel care se teme de Domnul său."/>
	</sura>
<sura index="99" name="">
		<aya index="1" text="Când pământul fi-va zgâlţâit de cutremur,"/>
		<aya index="2" text="când pământul îşi va arunca afară lăuntrurile sale,"/>
		<aya index="3" text="se va întreba omul: “Ce s-a întâmplat, oare?!”"/>
		<aya index="4" text="În Ziua aceea, el îşi va spune povestea"/>
		<aya index="5" text="precum i-a dezvăluit-o Domnul tău."/>
		<aya index="6" text="În Ziua aceea, oamenii se vor scula în cete ca faptele să şi le vadă."/>
		<aya index="7" text="Chiar cât un fir de praf, cine a făcut un bine, îl va vedea."/>
		<aya index="8" text="Chiar cât un fir de praf, cine a făcut un rău, îl va vedea."/>
	</sura>
<sura index="100" name="">
		<aya index="1" text="Pe cei ce galopează sforăitori,"/>
		<aya index="2" text="cei ce scapără scântei,"/>
		<aya index="3" text="cei ce se năpustesc odată cu zorii,"/>
		<aya index="4" text="cei ce stârnesc colbul,"/>
		<aya index="5" text="cei ce pătrund în mijlocul gloatei!"/>
		<aya index="6" text="Da, omul este nerecunoscător faţă de Domnul său:"/>
		<aya index="7" text="Şi el însuşi mărturiseşte aceasta,"/>
		<aya index="8" text="însă aprigă-i este dragostea pentru bunul lumesc."/>
		<aya index="9" text="Nu ştie el oare că atunci când mormintele-şi vor arunca afară lăuntrurile,"/>
		<aya index="10" text="iar ceea ce este în piepturi va fi scos la iveală,"/>
		<aya index="11" text="în Ziua aceea, Domnul lor, va avea deplina lor ştiinţă?"/>
	</sura>
<sura index="101" name="">
		<aya index="1" text="Cea care bate!"/>
		<aya index="2" text="Ce este oare cea care bate!"/>
		<aya index="3" text="Cum vei şti tu oare ce este cea care bate?"/>
		<aya index="4" text="Ea va fi Ziua când oamenii vor fi ca fluturii împrăştiaţi,"/>
		<aya index="5" text="iar munţii precum lâna scărmănaţi."/>
		<aya index="6" text="Când cele-i cântărite greu vor atârna,"/>
		<aya index="7" text="un trai de mulţumire va afla."/>
		<aya index="8" text="Când cele-i cântărite uşor vor atârna,"/>
		<aya index="9" text="genunea este maica ce îşi va afla."/>
		<aya index="10" text="Şi cum o vei cunoaşte, oare?"/>
		<aya index="11" text="O vâlvătaie dogorâtoare!"/>
	</sura>
<sura index="102" name="">
		<aya index="1" text="Mirajul bogăţiei vă ia în stăpânire"/>
		<aya index="2" text="până când la morminte veţi merge în ospeţie!"/>
		<aya index="3" text="Ba nu! Curând veţi afla ştire!"/>
		<aya index="4" text="Şi iarăşi nu! Curând veţi avea ştire!"/>
		<aya index="5" text="De-aţi avea ştirea în chip neîndoios,"/>
		<aya index="6" text="aţi vedea Iadul cu prisos."/>
		<aya index="7" text="L-aţi vedea cu ochiul neîndolielii,"/>
		<aya index="8" text="în ziua aceea, când veţi fi întrebaţi de-ale plăcerii."/>
	</sura>
<sura index="103" name="">
		<aya index="1" text="Pe amiază!"/>
		<aya index="2" text="Omul este sortit pierzaniei!"/>
		<aya index="3" text="Nu şi cei care cred însă, cei care săvârşesc fapte bune, cei care se îndeamnă întru adevăr, cei care se îndeamnă întru răbdare!"/>
	</sura>
<sura index="104" name="">
		<aya index="1" text="Vai clevetitorului — bârfitorului"/>
		<aya index="2" text="care strânge averi şi le numără!"/>
		<aya index="3" text="El crede că averile îi vor da nemurirea!"/>
		<aya index="4" text="Ba nu! El va fi azvârlit în Al-Hutamah!"/>
		<aya index="5" text="Şi cum vei şti tu oare ce este Al-Hutamah?"/>
		<aya index="6" text="Este focul aprins al lui Dumnezeu,"/>
		<aya index="7" text="ce scrutează sufletele,"/>
		<aya index="8" text="boltindu-se asupra lor"/>
		<aya index="9" text="pe trâmbe înalte."/>
	</sura>
<sura index="105" name="">
		<aya index="1" text="Nu ai văzut ce a făcut Domnul tău cu oamenii elefantului?"/>
		<aya index="2" text="Oare nu a făcut vicleşugul o rătăcire?"/>
		<aya index="3" text="Oare nu a trimis asupra lor păsări în stoluri,"/>
		<aya index="4" text="ce aruncau peste ei pietre din Iad?"/>
		<aya index="5" text="Şi astfel i-a făcut aidoma unor paie mâncate."/>
	</sura>
<sura index="106" name="">
		<aya index="1" text="Pentru învoiala quraişiţilor,"/>
		<aya index="2" text="învoiala lor de unire la caravana de iarnă şi de vară,"/>
		<aya index="3" text="să se închine Domnului acestui Lăcaş,"/>
		<aya index="4" text="căci El, la foame, i-a hrănit; căci El, la teamă, i-a liniştit!"/>
	</sura>
<sura index="107" name="">
		<aya index="1" text="L-ai văzut pe cel care socoate Legea minciună?"/>
		<aya index="2" text="El este cel care izgoneşte orfanul,"/>
		<aya index="3" text="şi nu lasă să fie hrănit sărmanul."/>
		<aya index="4" text="Vai acelor rugători"/>
		<aya index="5" text="ce în rugăciunea lor stau nepăsători!"/>
		<aya index="6" text="Ei vor să fie cât mai la vedere,"/>
		<aya index="7" text="însă împiedică ceea ce se cere!"/>
	</sura>
<sura index="108" name="">
		<aya index="1" text="Noi ţie ţi-am dăruit belşugul!"/>
		<aya index="2" text="Tu, roagă-te Domnului tău şi Lui îi jertfeşte,"/>
		<aya index="3" text="şi lipsit de urmaşi va fi cel care te urăşte!"/>
	</sura>
<sura index="109" name="">
		<aya index="1" text="Spune: “O, tăgăduitorilor!"/>
		<aya index="2" text="Eu nu mă închin la ceea ce vă închinaţi voi."/>
		<aya index="3" text="Nici voi nu sunteţi închinători la ceea ce mă închin eu."/>
		<aya index="4" text="Nici eu nu sunt închinător la ceea ce v-aţi închinat voi."/>
		<aya index="5" text="Nici voi nu sunteţi închinători la ceea ce mă închin eu."/>
		<aya index="6" text="Voi aveţi legea voastră, iar eu am legea mea!”"/>
	</sura>
<sura index="110" name="">
		<aya index="1" text="Când va veni ajutorul lui Dumnezeu şi biruinţa"/>
		<aya index="2" text="şi vei vedea oamenii intrând în Legea lui Dumnezeu cu cetele,"/>
		<aya index="3" text="atunci preamăreşte-L pe Domnul tău cu laude, căci El este De-căinţă-primitorul!"/>
	</sura>
<sura index="111" name="">
		<aya index="1" text="Să-i piară mâinile lui Abu-Lahab şi el însuşi să piară!"/>
		<aya index="2" text="Să nu-i priască averea-i şi ceea ce a agonisit!"/>
		<aya index="3" text="Într-un foc cu vâlvătaie fi-va aruncat"/>
		<aya index="4" text="dimpreună cu femeia sa, cărătoarea de vreascuri,"/>
		<aya index="5" text="cu o frânghie din sfoară de curmal legată de gât."/>
	</sura>
<sura index="112" name="">
		<aya index="1" text="Spune: “Unul este Dumnezeu."/>
		<aya index="2" text="Dumnezeu!.. Absolutul!"/>
		<aya index="3" text="El nu naşte şi nu se naşte,"/>
		<aya index="4" text="şi nimeni nu-I este asemenea.”"/>
	</sura>
<sura index="113" name="">
		<aya index="1" text="Spune: “Izbăvire caut la Domnul zorilor"/>
		<aya index="2" text="de răul a ceea ce a creat,"/>
		<aya index="3" text="de răul beznei când se lasă,"/>
		<aya index="4" text="de răul celor care suflă peste noduri,"/>
		<aya index="5" text="de răul pizmaşului când pizmuieşte!”"/>
	</sura>
<sura index="114" name="">
		<aya index="1" text="Spune: “Izbăvire caut la Domnul oamenilor,"/>
		<aya index="2" text="Regele oamenilor,"/>
		<aya index="3" text="Dumnezeul oamenilor,"/>
		<aya index="4" text="de răul şoptitorului-furişătorului,"/>
		<aya index="5" text="cel care şopteşte răul în inimile oamenilor,"/>
		<aya index="6" text="fie el dintre ginni ori dintre oameni!”"/>
	</sura>
</quran>