<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Савганд ба вақти чошт,"/>
		<aya index="2" text="ва савганд ба шаб, чун бипӯшад (бо торикии худ атрофро),"/>
		<aya index="3" text="ки Парвардигорат туро тарк накарда ва душман ҳам нагирифтааст."/>
		<aya index="4" text="Албатта охират барои ту беҳтар аз дунёст."/>
		<aya index="5" text="Ба зуди Парвардигорат туро ато хоҳад дод, то хушнуд шавӣ."/>
		<aya index="6" text="Оё туро ятим наёфт ва паноҳат надод?"/>
		<aya index="7" text="Ва туро гумгашта ёфт ва ҳидоятат кард?"/>
		<aya index="8" text="Ва туро дарвеш ёфт ва тавонгарат гардонид?"/>
		<aya index="9" text="Пас ятимро маёзор"/>
		<aya index="10" text="ва гадоро марон"/>
		<aya index="11" text="ва аз неъмати Парвардигорат сухан бигӯй."/>
	</sura>
<sura index="94" name="">
		<aya index="1" text="Оё синаатро бароят накушодем?"/>
		<aya index="2" text="Ва бори гаронатро аз пуштат барнадоштем?"/>
		<aya index="3" text="Боре, ки бар пушти ту сангинӣ мекард?"/>
		<aya index="4" text="Оё туро баландовоза насохтем?"/>
		<aya index="5" text="Пас аз паи душворӣ осонист!"/>
		<aya index="6" text="Албатта аз паи душворӣ осонист."/>
		<aya index="7" text="Чун аз кор фориғ шавӣ, ба ибодат кӯш"/>
		<aya index="8" text="ва ба Парвардигорат рағбат намо!"/>
	</sura>
<sura index="95" name="">
		<aya index="1" text="Савганд ба анҷиру зайтун"/>
		<aya index="2" text="савганд ба Тури муборак,"/>
		<aya index="3" text="савганд ба ин шаҳри эмин,"/>
		<aya index="4" text="ки мо одамиро дар некӯтарин сурате биёфаридем."/>
		<aya index="5" text="Он гоҳ ӯро фурӯтар аз ҳамаи фурӯтарон гардонидем, (пасттар аз ҳамаи пастҳо)"/>
		<aya index="6" text="ғайри онон, ки имон овардаанд ва корҳои шоиста кардаанд, ки музде бепоён доранд."/>
		<aya index="7" text="Пас чист, ки бо ин ҳол туро ба дурӯғ шуморидани қиёмат вомедорад?"/>
		<aya index="8" text="Оё Худо довартарини доварон нест?"/>
	</sura>
<sura index="96" name="">
		<aya index="1" text="Бихон ба номи Парвардигорат, ки биёфарид,"/>
		<aya index="2" text="одамиро аз лахтаи хуне биёфарид."/>
		<aya index="3" text="Бихон! Ва Парвардигори ту арҷмандтарин аст."/>
		<aya index="4" text="Худое, ки ба воситаи қалам омӯзиш дод,"/>
		<aya index="5" text="ба одами он чиро, ки намедонист, биёмухт."/>
		<aya index="6" text="Ҳаққо, ки одами аз ҳад мегузарад,"/>
		<aya index="7" text="ҳар гоҳ ки хештанро тавонгар бинад."/>
		<aya index="8" text="Албатта бозгашт ба сӯи Парвардигори туст."/>
		<aya index="9" text="Оё дидӣ он касро, ки, манъ мекунад,"/>
		<aya index="10" text="бандаеро, ки намоз мехонад?"/>
		<aya index="11" text="Канӣ бигӯ, агар он мард бар тариқи ҳидоят бошад?"/>
		<aya index="12" text="Ё ба парҳезгорӣ фармон диҳад?"/>
		<aya index="13" text="Канӣ бигӯ, агар дурӯғ барорад ва рӯйгардон шавад?"/>
		<aya index="14" text="Оё надонистааст, ки Худо мебинад?"/>
		<aya index="15" text="Ҳаққо, ки агар бознаистад, аз мӯи пеши сараш мегирему мекашем,"/>
		<aya index="16" text="мӯи пеши сари дурӯғгӯи хатокорро."/>
		<aya index="17" text="Пас ҳамдамони худро даъват кунад."/>
		<aya index="18" text="Мо низ коргузоронидӯзахро даъват мекунем!"/>
		<aya index="19" text="На, ҳаргиз, аз ӯ пайравӣ макун ва саҷда куну ба Худо наздик шав! (Саҷда)."/>
	</sura>
<sura index="97" name="">
		<aya index="1" text="Мо дар шаби қадраш нозил кардем! (Қуръонро)"/>
		<aya index="2" text="Ва ту чӣ донӣ, ки шаби қадр чист?"/>
		<aya index="3" text="Шаби қадр беҳтар аз ҳазор моҳ аст."/>
		<aya index="4" text="Дар он шаб фариштагону рӯҳ ба фармони Парвардигорашон барои анҷом додани корҳо мефароянд."/>
		<aya index="5" text="Он шаб то тулӯъи бомдод ҳама салому эминӣ аст!"/>
	</sura>
<sura index="98" name="">
		<aya index="1" text="Кофирони аҳли китоб ва мушрикон даст барнадоранд (аз куфри худ), то барояшон хуҷҷате равшан биёяд —"/>
		<aya index="2" text="паёмбаре аз ҷониби Худо, ки сахифаҳои покро мехонад,"/>
		<aya index="3" text="дар онҳо навиштаҳоест росту дуруст."/>
		<aya index="4" text="Ва аҳли китоб пароканда шуданд, аз он пас, ки барояшон бурҳоне равшан омад."/>
		<aya index="5" text="Ва ононро фақат ин фармон доданд, ки Худоро бипарастанд, дар ҳоле ки дар дини Ӯ ихлос меварзанд. Ва намоз гузоранду закот диҳанд. Ин аст дини дурусту рост!"/>
		<aya index="6" text="Аз аҳли китоб онҳо, ки кофиранд ва, низ мушрикон дар оташи ҷаҳаннаманд ва дар он ҳамеша хоҳанд буд. Инҳо бадтарини офаридагонанд."/>
		<aya index="7" text="Касоне, ки имон овардаанд ва корҳои шоиста мекунанд, беҳтарини офаридагонанд."/>
		<aya index="8" text="Муздашон дар назди Парвардигорашон биҳиштҳоест ҷовид, ки дар он наҳрҳо ҷорист. То абад дар он ҷоянд. Худо аз онҳо розӣ аст ва онҳо аз Худо розианд. Ва ин хоси касест, ки аз Парвардигораш битарсад."/>
	</sura>
<sura index="99" name="">
		<aya index="1" text="Он гоҳ ки замин ларзонда шавад ба сахттарин ларзаҳояш"/>
		<aya index="2" text="ва замин борҳои сангинашро берун резад"/>
		<aya index="3" text="ва одамӣ бигӯяд, ки заминро чӣ расидааст?"/>
		<aya index="4" text="Дар ин рӯз замин хабарҳои худро ҳикоят меку над,"/>
		<aya index="5" text="аз он чӣ Парвардигорат ба ӯ ваҳй кардааст."/>
		<aya index="6" text="Дар он рӯз мардум пароканда аз қабрҳо берун меоянд, то амалҳояшонро ба онҳо нишон диҳанд."/>
		<aya index="7" text="Пас ҳар кас ба вазни заррае некӣ карда бошад, онро мебинад"/>
		<aya index="8" text="ва ҳар кас ба вазни заррае бадӣ карда бошад, онро мебинад,"/>
	</sura>
<sura index="100" name="">
		<aya index="1" text="Савганд ба аспони тездав,"/>
		<aya index="2" text="савганд ба аспоне, ки ба сум аз санг оташ меҷаҳонанд"/>
		<aya index="3" text="ва савганд ба аспоне, ки бомдодон ҳуҷум оваранд"/>
		<aya index="4" text="ва дар он ҷо ғубор бархезонанд"/>
		<aya index="5" text="ва дар он ҷо дар миён дароянд,"/>
		<aya index="6" text="ки одамӣ Парвардигори худро шукр намегӯяд"/>
		<aya index="7" text="ва ӯ худ бар ин гувоҳ аст."/>
		<aya index="8" text="Ӯ молро сахт дӯст дорад."/>
		<aya index="9" text="Оё намедонад, ки чун он чӣ дар гӯрҳост, зинда гардад,"/>
		<aya index="10" text="ва он чӣ дар дилҳо ниҳон аст, ошкор шавад,"/>
		<aya index="11" text="Парвардигорашон дар он рӯз аз ҳолашон огоҳ аст."/>
	</sura>
<sura index="101" name="">
		<aya index="1" text="Қориъаҳ."/>
		<aya index="2" text="Чист қориъаҳ?"/>
		<aya index="3" text="ва ту чӣ донӣ, ки қориъаҳ чист?"/>
		<aya index="4" text="Рӯзест, ки мардум чун парвонагон пароканда бошанд"/>
		<aya index="5" text="ва кӯҳҳо чун пашми задашуда."/>
		<aya index="6" text="Аммо ҳар кӣ паллаи некиҳои тарозуяш вазнин бошад,"/>
		<aya index="7" text="Пас ӯ дар айши писандида бошад."/>
		<aya index="8" text="ва аммо ҳар кӣ сабук шуд паллаи некиҳои тарозуяш"/>
		<aya index="9" text="ҷойгоҳаш дар ҳовияҳ аст."/>
		<aya index="10" text="Ва ту чӣ донӣ, ки ҳовияҳ чист?"/>
		<aya index="11" text="Оташест дар ниҳояти гармӣ."/>
	</sura>
<sura index="102" name="">
		<aya index="1" text="Ба ғафлат кашид шуморо фахр кардан ба бисёрии молу фарзанд,"/>
		<aya index="2" text="то ба гӯрҳо расидед."/>
		<aya index="3" text="Ҳаққо, ки ба зудӣ хоҳед донист."/>
		<aya index="4" text="Боз ҳам ҳаққо, ки ба зудӣ хоҳед донист."/>
		<aya index="5" text="Ҳаққо агар аз рӯи яқин бидонед,"/>
		<aya index="6" text="албатта, ҷаҳаннамро хоҳед дид."/>
		<aya index="7" text="Сипас ба чашми яқинаш хоҳед дид,"/>
		<aya index="8" text="сипас дар он рӯз шуморо аз неъматҳои дунявӣ бозхост мекунанд."/>
	</sura>
<sura index="103" name="">
		<aya index="1" text="Савганд ба ин замон,"/>
		<aya index="2" text="ки одамӣ дар зиён аст,"/>
		<aya index="3" text="ғайри онҳо, ки имон оварданд ва корҳои шоиста карданд ва якдигарро ба ҳақ супориш карданд ва якдигарро ба сабр супориш карданд."/>
	</sura>
<sura index="104" name="">
		<aya index="1" text="Вой бар ҳар ғайбаткунандаи айбҷӯе,"/>
		<aya index="2" text="он ки моле ҷамъ кард ва ҳисоби он нигаҳ дошт."/>
		<aya index="3" text="Мепиндорад, ки дороияш ҷовидонаш гардонад."/>
		<aya index="4" text="На чунин аст! ки Ӯро дар ҳутамаҳ андозанд."/>
		<aya index="5" text="Ва ту чӣ донӣ, ки ҳутамаҳ чист?"/>
		<aya index="6" text="Оташи афрӯхтаи Худост,"/>
		<aya index="7" text="ки бар дилҳо ғалаба меёбад."/>
		<aya index="8" text="Он оташ аз ҳар сӯ дар миёнашон гирифтааст,"/>
		<aya index="9" text="дар сутунҳои дарози оташӣ дароварда шудааст."/>
	</sura>
<sura index="105" name="">
		<aya index="1" text="Оё надидаӣ, ки Парвардигорат бо асҳоби фил чӣ кард?"/>
		<aya index="2" text="Оё макрашонро ботил насохт?"/>
		<aya index="3" text="Ва бар сари онҳо паррандагоне села - села фиристод,"/>
		<aya index="4" text="то онҳоро бо сиҷҷил сангборон карданд."/>
		<aya index="5" text="Ва ононро чун коҳи пасмонда дар охур сохт."/>
	</sura>
<sura index="106" name="">
		<aya index="1" text="Барои шукри улфату амни Қурайш;"/>
		<aya index="2" text="улфату амнашон дар сафари зимистониву тобистонӣ»"/>
		<aya index="3" text="Пас бояд Парвардигори ин хонаро (Каъбаро) бипарастанд:"/>
		<aya index="4" text="он ки ба ҳангоми гуруснагӣ таъомашон дод ва аз хавф дар амонашон дошт."/>
	</sura>
<sura index="107" name="">
		<aya index="1" text="Оё онро, ки рӯзи ҷазоро дурӯғ мешумурад, дидӣ?"/>
		<aya index="2" text="Ӯ ҳамон касест, ки ятимро ба иҳонат (хорӣ) меронад"/>
		<aya index="3" text="ва мардумро ба таъом додан ба бенаво тарғиб намекунад."/>
		<aya index="4" text="Пас вой бар он намозгузороне,"/>
		<aya index="5" text="ки дар намози худ саҳл ангоранд (дар ғафлатанд),"/>
		<aya index="6" text="онон, ки риё мекунанд"/>
		<aya index="7" text="ва аз додани закот саркашӣ мекунанд."/>
	</sura>
<sura index="108" name="">
		<aya index="1" text="Мо кавсарро ба ту ато кардем."/>
		<aya index="2" text="Пас барои Парвардигорат намоз бихон ва қурбонӣ кун,"/>
		<aya index="3" text="ки бадхоҳи ту худ абтар аст."/>
	</sura>
<sura index="109" name="">
		<aya index="1" text="Бигӯ: «Эй кофирон!"/>
		<aya index="2" text="Ман чизеро, ки шумо мепарастед, намепарастам"/>
		<aya index="3" text="ва шумо низ чизеро, ки ман мепарастам, намепарастед"/>
		<aya index="4" text="ва ман парастандаи чизе, ки шумо мепарастед, нестам"/>
		<aya index="5" text="ва шумо парастандаи чизе, ки ман мепарастам, нестед,"/>
		<aya index="6" text="Шуморо дини худ ва маро дини худ!»"/>
	</sura>
<sura index="110" name="">
		<aya index="1" text="Чун ёрии Худову пирӯзӣ ояд"/>
		<aya index="2" text="ва мардумро бубинӣ, ки гурӯҳ-гурӯҳ ба дини Худо медароянд,"/>
		<aya index="3" text="пас ба ситоиши Парвардигорат тасбеҳ гӯй ва аз Ӯ бахшоиш бихоҳ, ки Ӯ тавбапазир аст!"/>
	</sura>
<sura index="111" name="">
		<aya index="1" text="Дастҳои Абулаҳаб бурида бод ва ҳалок бар ӯ бод."/>
		<aya index="2" text="Моли ӯ ва он чӣ ба даст оварда буд, ба ҳолаш суд накард."/>
		<aya index="3" text="Ба зудӣ ба оташе шӯълавар дарояд"/>
		<aya index="4" text="ва занаш ҳезумкаш аст"/>
		<aya index="5" text="ва бар гардан ресмоне аз лифи (пӯсти) хурмо дорад."/>
	</sura>
<sura index="112" name="">
		<aya index="1" text="Бигӯ: «Ӯст Худои якто,"/>
		<aya index="2" text="Худое, ки дар ҳоҷат ба Ӯ рӯ кунанд,"/>
		<aya index="3" text="на зоида аст ва на зоида шуда"/>
		<aya index="4" text="ва на ҳеҷ кас ҳамтои Ӯст!»"/>
	</sura>
<sura index="113" name="">
		<aya index="1" text="Бигӯ: «Ба Парвардигори субҳгоҳ паноҳ мебарам,"/>
		<aya index="2" text="аз шарри он чӣ биёфаридааст"/>
		<aya index="3" text="ва аз шарри шаб чун дарояд"/>
		<aya index="4" text="ва аз шарри ҷодугароне, ки дар гиреҳҳо афсун медаманд"/>
		<aya index="5" text="ва аз шарри ҳасуд чун ҳасад мекунад!»"/>
	</sura>
<sura index="114" name="">
		<aya index="1" text="Бигӯ: «Ба Парвардигори мардум паноҳ мебарам,"/>
		<aya index="2" text="фармонравои мардум,"/>
		<aya index="3" text="Худои мардум,"/>
		<aya index="4" text="аз шарру васвасагари пинҳоншаванда,"/>
		<aya index="5" text="он кӣ дар дилҳои мардум васваса мекунад,"/>
		<aya index="6" text="хоҳ аз ҷинниён бошад ё аз одамиён!»"/>
	</sura>
</quran>