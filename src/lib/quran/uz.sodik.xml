<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Чошгоҳ билан қасам."/>
		<aya index="2" text="Сукунатга чўмган тун билан қасам."/>
		<aya index="3" text="Роббинг сени тарк қилмади ва ғазаб ҳам қилмади. (Ушбу ояти карима мушриклар, Муҳаммаднинг Роббиси унга ғазаб қилди, уни тарк этди, деб гап тарқатганларида раддия сифатида тушгандир.)"/>
		<aya index="4" text="Ва, албатта, охират сен учун бу дунёдан яхшидир."/>
		<aya index="5" text="Ва тезда Роббинг сенга ато қиладир ва сен рози бўлурсан."/>
		<aya index="6" text="У сени етим топиб, жойлаб қўймадими?"/>
		<aya index="7" text="Ва У сени ҳайрон топиб, ҳидоятга бошламадими?"/>
		<aya index="8" text="Ва У сени камбағал топиб, бой қилмадими?"/>
		<aya index="9" text="Аммо етимга қаҳр қилма."/>
		<aya index="10" text="Ва, аммо, «соил»га зажр қилма. («Соил» келганда–бирор нарсаси бўлса бериши, бўлмаса яхши муомала қилиши керак.)"/>
		<aya index="11" text="Ва, аммо, Роббингнинг берган неъмати ҳақида сўзла."/>
	</sura>
<sura index="94" name="">
		<aya index="1" text="Сенинг кўксингни кенг қилиб қўймадикми?"/>
		<aya index="2" text="Ва сенинг юкингни енгиллатмадикми?"/>
		<aya index="3" text="У сенинг елкангни босиб турган эди."/>
		<aya index="4" text="Ва сенинг зикрингни юқори кўтардик."/>
		<aya index="5" text="Бас, албатта, бир қийинчилик билан осончилик бордир."/>
		<aya index="6" text="Албатта, бир қийинчилик билан осончилик бордир."/>
		<aya index="7" text="Фориғ бўлсанг, ибодатига урингин."/>
		<aya index="8" text="Ва фақат Роббингга рағбат қил."/>
	</sura>
<sura index="95" name="">
		<aya index="1" text="Анжир билан қасам ва зайтун билан қасам."/>
		<aya index="2" text="Ва Тури Сийно билан қасам."/>
		<aya index="3" text="Ва мана бу, эминлик юрти (Макка) билан қасам."/>
		<aya index="4" text="Батаҳқиқ, Биз инсонни энг яхши суратда яратдик."/>
		<aya index="5" text="Сўнгра уни асфала сафилинга қайтардик. (Инсон Яратганига ибодатда бўлса, фариштадан ҳам афзалроқ мартабага эришди. Аммо ҳавои нафси, ҳайвоний хирслари ақлидан устун келиб нафснинг айтганидан юрадиган бўлса, ҳайвондан ҳам баттар ҳолатга тушади. Ана ўшанда асфала сафилинни кўраверади.)"/>
		<aya index="6" text="Магар иймон келтирганлар ва яхши амаллар қилганларга миннатсиз ва узлуксиз ажрлар бордир."/>
		<aya index="7" text="Бас, сени нима охиратни ёлғонга чиқаришга олиб келади (эй кофир)?"/>
		<aya index="8" text="Аллоҳ ҳукм қилгувчиларнинг энг ҳикматлиси эмасми?!"/>
	</sura>
<sura index="96" name="">
		<aya index="1" text="Яратган Роббинг номи билан ўқи."/>
		<aya index="2" text="У инсонни алақдан яратди."/>
		<aya index="3" text="Ўқи! Ва Роббинг энг карамлидир!"/>
		<aya index="4" text="У қалам билан илм ўргатгандир."/>
		<aya index="5" text="У инсонга у билмаган нарсани ўргатди."/>
		<aya index="6" text="Йўқ! Албатта инсон туғёнга кетадир."/>
		<aya index="7" text="Ўзини бой кўргани учун."/>
		<aya index="8" text="Албатта, қайтиб бориш Роббингадир."/>
		<aya index="9" text="Қайтарганни кўрдингми?!"/>
		<aya index="10" text="Бандани намоз ўқиётганида?! (Макка мушриклари раҳбари Абу Жаҳл, Муҳаммадни Каъба ёнида намоз ўқиётганини кўрсам, бўйнидан оёғим билан босаман, деган экан. Шунга биноан бу оятлардаги намоз ўқувчидан мурод Муҳаммад соллаллоҳу алайҳи васаллам, намоздан қайтарувчи эса Абу Жаҳлдир.)"/>
		<aya index="11" text="Айт-чи, агар ўша ҳидоятда бўлса."/>
		<aya index="12" text="Ёки тақвога амр қилса."/>
		<aya index="13" text="Айт-чи, ўша ёлғонга чиқарса ва юз ўгирса."/>
		<aya index="14" text="Албатта Аллоҳ уни кўришини билмасми?!"/>
		<aya index="15" text="Йўқ! Агар қайтмаса, пешонасидан шиддатла тутамиз."/>
		<aya index="16" text="Ёлғончи, хатокор пешонасидан."/>
		<aya index="17" text="Бас, ўз тўпини чақирсин."/>
		<aya index="18" text="Биз ҳам забонияларни чақирамиз. (Яъни, дўзахийларни азобловчи фаришталарни.)"/>
		<aya index="19" text="Йўқ! Сен унга итоат қилма! Сажда қил ва қурбат ҳосил қил. (Ушбу оят сажда оятларидандир. Имом Муслим улкан саҳобий Абу Ҳурайра р. а. дан ривоят қилган ҳадиси шарифда Пайғамбаримиз соллаллоҳу алайҳи васаллам: «Банда Аллоҳга энг яқин бўлган пайти–сажда пайтидир, у пайтда дуони кўп қилинглар», –деганлар.)"/>
	</sura>
<sura index="97" name="">
		<aya index="1" text="Албатта, Биз у(Қуръон)ни Лайлатул Қадр да туширдик."/>
		<aya index="2" text="Лайлатул Қадр қандоқ нарса эканини сенга нима билдирди?"/>
		<aya index="3" text="Лайлатул Қадр минг ойдин яхшироқдир."/>
		<aya index="4" text="Унда фаришталар ва Руҳ Роббилари изни билан барча ишлар учун тушадир."/>
		<aya index="5" text="У то тонг отгунча салом бўлиб турадир."/>
	</sura>
<sura index="98" name="">
		<aya index="1" text="Аҳли китоб ва мушриклардан бўлган куфр келтирганларга «баййина» келмагунча ажралмасдилар."/>
		<aya index="2" text="У (баййина) Аллоҳ тарафидан юборилган Расул бўлиб, покланган саҳифаларни тиловат қиладир."/>
		<aya index="3" text="Уларда ажойиб битиклар бордир."/>
		<aya index="4" text="Китоб берилганлар уларга «баййина» келганидан сўнггина бўлиниб кетишди."/>
		<aya index="5" text="Ҳолбуки, улар фақат Аллоҳгагина ибодат қилишга, Унинг динигагина ихлос қилишга, бошқа динларга мойил бўлмасликка, намозни тўлиқ ўқишга, закот беришга буюрилган эдилар. Ана шу тўғри миллатнинг динидир. (Яҳудий ва насоролар Таврот ва Инжилда фақат Аллоҳ таолонинг Ўзигагина ибодат қилишга амр этилган эдилар.)"/>
		<aya index="6" text="Албатта, аҳли китоб ва мушриклардан бўлган куфр келтирганлар жаҳаннам ўтидадурлар, у ерда абадий қолурлар. Ана ўшалар халойиқнинг энг ёмонларидир."/>
		<aya index="7" text="Албатта, иймон келтирганлар ва солиҳ амалларни қилганлар, ана ўшалар, халойиқнинг энг яхшиларидир."/>
		<aya index="8" text="Уларнинг мукофотлари Роббилари ҳузуридаги остидан анҳорлар оқиб турган жаннат «адн»дир. У ерда абадул абад қолажаклар. Аллоҳ улардан рози бўлди, улар ҳам У зотдан рози бўлдилар. Бу Роббисидан қўрққанлар учундир."/>
	</sura>
<sura index="99" name="">
		<aya index="1" text="Вақтики, ер ўзига хос зилзилага тушса."/>
		<aya index="2" text="Ва ер ўз юкларини отиб чиқарса."/>
		<aya index="3" text="Ва инсон, унга нима бўлди?!, деса."/>
		<aya index="4" text="Ўша кунда у(ер) ўз хабарини айтадир."/>
		<aya index="5" text="Сенинг Роббинг унга ваҳий юборганини."/>
		<aya index="6" text="Ўша кунда одамлар гуруҳ-гуруҳ бўлиб, амалларини кўриш учун жойларидан қўзғаладир."/>
		<aya index="7" text="Бас, ким зарра оғирлигида яхшилик қилса ҳам кўрадир."/>
		<aya index="8" text="Ва ким зарра оғирлигида ёмонлик қилса ҳам кўрадир. (Яхшиликнинг ҳам, ёмонликнинг ҳам катта-кичиги бўлмайди. Ҳаммасининг ҳисоб-китоби бўлади, қиёматда жавоб бериш керак. Ҳар доим яхшиликни қилиб, агар у кўзга кўринмас зарра миқдорида бўлса ҳам ёмонликдан қочиш керак.)"/>
	</sura>
<sura index="100" name="">
		<aya index="1" text="Ҳарсиллаб чопувчиотлар билан қасам."/>
		<aya index="2" text="Ўт чақнатиб чопувчи отлар билан қасам."/>
		<aya index="3" text="Тонг чоғида ғорат қилувчи отлар билан қасам."/>
		<aya index="4" text="Ўша пайтда чанг қўзғотдилар."/>
		<aya index="5" text="Ва у ила жамоа ўртасига (ёриб) кирдилар."/>
		<aya index="6" text="Албатта, инсон ўз Роббисига ношукрдир."/>
		<aya index="7" text="Ва албатта, у ана шунга ўзи гувоҳдир."/>
		<aya index="8" text="Албатта, у мол-дунёга ҳаддан ташқари ўчдир."/>
		<aya index="9" text="У билмасми?! Қабрдагилар қўзғатилганда."/>
		<aya index="10" text="Ва кўкракларидаги ошкор бўлганда."/>
		<aya index="11" text="Ўша кунда Роббилари улардан, хабардор эканини?!"/>
	</sura>
<sura index="101" name="">
		<aya index="1" text="Ал-Қориъату."/>
		<aya index="2" text="Қориъату нима?"/>
		<aya index="3" text="Қориъат қандоқ нарса эканлигини сенга нима билдирди?"/>
		<aya index="4" text="У кунда одамлар тўзиб кетган капалакка ўхшаб қоларлар."/>
		<aya index="5" text="Ва тоғлар титилган жунга ўхшаб қолар."/>
		<aya index="6" text="Кимнинг торозуси оғир келса..."/>
		<aya index="7" text="Бас, у розилик ҳаётидадир."/>
		<aya index="8" text="Ва аммо кимнинг тарозуси енгил келса..."/>
		<aya index="9" text="Бас, унинг онаси дўзахдир. (Одатда она доим паноҳ бўлган. Инсон айниқса оғир пайтларда онасига интилгандай, қиёматда ҳам онасини қўмсаганда жаҳаннам уларни она ўрнида кутиб оларкан. Меҳр-муҳаббат, шафқат излаб турганда, кони азобга, қийноққа, даҳшатли оловда ёнишга дуч келиши ниҳоятда катта бахтсизлик.)"/>
		<aya index="10" text="У қандоқ нарса эканлигини сенга нима билдирди?"/>
		<aya index="11" text="У қаттиқ қизиган ўтдир."/>
	</sura>
<sura index="102" name="">
		<aya index="1" text="Кимники кўп сизни машғул қилди."/>
		<aya index="2" text="То қабрларни зиёрат қилгунингизча"/>
		<aya index="3" text="Йўқ! Сизлар тезда биласизлар."/>
		<aya index="4" text="Яна йўқ! Сизлар тезда биласизлар."/>
		<aya index="5" text="Йўқ! Агар сизлар аниқ илм ила билганингизда эди."/>
		<aya index="6" text="Албатта, жаҳаннамни кўрасизлар."/>
		<aya index="7" text="Ва яна, албатта, уни ишонч кўзи билан кўрасизлар."/>
		<aya index="8" text="Сўнгра ўша кунда, албатта, берилган неъматлардан сўраласизлар. (Яъни, қиёматда ҳар бир неъматни нимага, қандоқ сарф қилганингиз ҳақида сўралади. Ҳа, каттаю кичик ҳар бир неъмат ҳақида сўраласиз. Ҳар бир неъматга шукр қилдингизми, йўқми - сўраласиз. Аллоҳ таоло сизга берган молу дунё неъматини нимага сарфладингиз, ҳалолгами ҳаромга, Аллоҳни рози қиладиган йўлгами, ғазабини қўзғатадиган йўлгами ҳамма-ҳаммаси ҳақида сўраласиз.)"/>
	</sura>
<sura index="103" name="">
		<aya index="1" text="Аср билан қасам."/>
		<aya index="2" text="Албатта, инсон хусрондадир. (Хусрон-мағлубият, ютқизиқ ва нуқсон маъноларини англатади.)"/>
		<aya index="3" text="Магар иймон келтирганлар ва солиҳ амаллар қилганлар, бир-бирларини ҳақга чақирганлар ва бир-бирларини сабрга чақирганлар мустаснодир. (Маълум бўлдики, инсон икки дунёда бадбахт бўлиб қолмаслик учун тўртта сифатга эга бўлиши керак экан: Аллоҳга иймон келтириши. Солиҳ амаллар қилиши. Ҳақ амаллар қилиши. Сабрга чақириши.)"/>
	</sura>
<sura index="104" name="">
		<aya index="1" text="Ҳар бир обрў тўкувчи ва айбловчига «вайл» бўлсин."/>
		<aya index="2" text="У мол жамлади ва уни санаб турди."/>
		<aya index="3" text="У, албатта, уни абадий қолдирур, деб ҳисоблар."/>
		<aya index="4" text="Йўқ! Албатта у «ҳутома»га хор-зор этиб ташланар."/>
		<aya index="5" text="«Ҳутома» қандоқ нарса эканини сенга нима билдирар?"/>
		<aya index="6" text="У Аллоҳнинг шиддатли, ўчмас оловидир."/>
		<aya index="7" text="Қалбгача етиб борадир."/>
		<aya index="8" text="Албатта, у уларни устидан қоплангандир."/>
		<aya index="9" text="Узун-узун устунларга боғлангандирлар."/>
	</sura>
<sura index="105" name="">
		<aya index="1" text="Роббинг фил соҳибларини қандоқ қилганини билмадингми?"/>
		<aya index="2" text="Уларнинг макру ҳийласини зое кетказмадими?"/>
		<aya index="3" text="Ва уларнинг устига тўп-тўп қушларни юбормадими?"/>
		<aya index="4" text="Лойдан пиширилган тошларни отадиганларни?"/>
		<aya index="5" text="Бас, уларни қурт еб ташлаган ўсимликка ўхшатиб юбормадими?. Муҳаммад алайҳиссалом «Фил йили»да туғилганлар дейилишининг сабаби ҳам шу."/>
	</sura>
<sura index="106" name="">
		<aya index="1" text="Қурайшнинг лозим тутиши қандай яхши!"/>
		<aya index="2" text="Уларнинг қиш ва ёз сафарларини ўзларига лозим тутишлари қандай яхши!"/>
		<aya index="3" text="Бас, улар мана шу Байтнинг Роббисига ибодат қилсинлар!"/>
		<aya index="4" text="У зот уларини очликдан тўқ қилган, хавфдан омон қилгандир."/>
	</sura>
<sura index="107" name="">
		<aya index="1" text="Жазо кунини ёлғонга чиқарувчини кўрдингми?"/>
		<aya index="2" text="Ана ўша, етимни қўполлик билан ҳайдайдир."/>
		<aya index="3" text="Ва мискинларга таом беришга қизиқтирмайдир."/>
		<aya index="4" text="«Намозхонлар»га вайл бўлсин."/>
		<aya index="5" text="Улар ўз намозларини унитувчилардир."/>
		<aya index="6" text="Ана ўшалар риё қиладиганлардир."/>
		<aya index="7" text="Ва маоъунни ман қиладиганлардир."/>
	</sura>
<sura index="108" name="">
		<aya index="1" text="Албатта, Биз сенга Кавсарни бердик."/>
		<aya index="2" text="Бас, Роббингга намоз ўқи ва жонлик сўй."/>
		<aya index="3" text="Албатта, сени ёмон кўриб, айбловчининг орқаси кесикдир."/>
	</sura>
<sura index="109" name="">
		<aya index="1" text="Айт: «Эй кофирлар!"/>
		<aya index="2" text="Мен сиз ибодат қилган нарсаларга ибодат қилмасман."/>
		<aya index="3" text="Ва сизлар ҳам мен ибодат қиладиганга ибодат қилувчимассиз."/>
		<aya index="4" text="Ва мен сиз ибодат қилган нарсага ибодат қилувчимасман."/>
		<aya index="5" text="Ва сиз ҳам мен ибодат қилганга ибодат қилувчимассиз."/>
		<aya index="6" text="Сизга ўз динингиз, менга ўз диним. (Бу сурада Ислом эълон қилган ақида эркинлиги ўз аксини топган. 1400 йил аввал эълон қилинган бу ҳуррият оёқ ости қилинганда, инсоният улкан зарарлар тортди.)"/>
	</sura>
<sura index="110" name="">
		<aya index="1" text="Вақтики, Аллоҳнинг нусрати ва фатҳ келса..."/>
		<aya index="2" text="Ва одамларнинг Аллоҳнинг динига тўп-тўп бўлиб кираётганини кўрсанг..."/>
		<aya index="3" text="Бас, Роббингни поклаб ёд эт ва Унга истиғфор айт. Албатта, У тавбаларни кўплаб қабул этувчидир."/>
	</sura>
<sura index="111" name="">
		<aya index="1" text="Абу Лаҳабнинг икки қўли ҳалок бўлсин, ҳалок!"/>
		<aya index="2" text="Унга моли ва касб қилган нарсалари фойда бермади."/>
		<aya index="3" text="У тезда чўғи қизиб турган ўтга киради."/>
		<aya index="4" text="Ва унинг хотини, ўтин кўтарган аёл ҳам."/>
		<aya index="5" text="У(аёл)нинг бўйнида эшилган арқон бор ҳолда."/>
	</sura>
<sura index="112" name="">
		<aya index="1" text="Айт: «У Аллоҳ ягонадир»."/>
		<aya index="2" text="Аллоҳ сомаддир. (Ҳожатларни ва рағбатларни қондирувчидир.)"/>
		<aya index="3" text="У туғмаган ва туғилмаган."/>
		<aya index="4" text="Ва Унга ҳеч ким тенг бўлмаган. (Аллоҳ таолога бирор зот на зотида, на сифатида ва на амалида тенг бўлган эмас, бўлолмайди ҳам.)"/>
	</sura>
<sura index="113" name="">
		<aya index="1" text="Тонг Роббисидан паноҳ сўрайман."/>
		<aya index="2" text="У яратган нарсалар ёмонлигидан."/>
		<aya index="3" text="Ва кириб келган қоронғулик ёмонлигидан."/>
		<aya index="4" text="Ва тугунларга дам солувчилар ёмонлигидан. (Сеҳргарлар бировни сеҳрлаб зарар етказмоқчи бўлса, ип олиб, ўқийдиган нарсасини ўқиб, дам солиб, ипни бир тугиб, яна бир дам солиб, яна тугиб, охирига етказар экан.)"/>
		<aya index="5" text="Ва ҳасад қилган ҳасадчининг ёмонлигидан, деб айт."/>
	</sura>
<sura index="114" name="">
		<aya index="1" text="Одамлар Роббисидан."/>
		<aya index="2" text="Одамлар Подшоҳидан."/>
		<aya index="3" text="Одамлар Илоҳидан паноҳ сўрайман."/>
		<aya index="4" text="Беркиниб, кўриниб турувчи васвоснинг."/>
		<aya index="5" text="Одамлар қалбига васваса соладиганнинг."/>
		<aya index="6" text="Жинлардан ва одамлардан бўлганнинг ёмонлигидан, деб айт. (Оятда зикр қилинган «беркиниб, кўриб турувчи»дан мурод шайтондир.)"/>
	</sura>
</quran>