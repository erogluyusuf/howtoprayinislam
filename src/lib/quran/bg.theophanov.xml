<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Кълна се в утрото"/>
		<aya index="2" text="и в нощта, когато настъпва мрак -"/>
		<aya index="3" text="не те изостави твоят Господ [о, Мухаммад] и не те възненавиди."/>
		<aya index="4" text="Отвъдният живот е по-добър за теб от настоящия."/>
		<aya index="5" text="И ще ти въздаде твоят Господ, и ще си доволен."/>
		<aya index="6" text="Не те ли намери Той сирак и не те ли приюти?"/>
		<aya index="7" text="И те намери заблуден, и те напъти."/>
		<aya index="8" text="И те намери беден, и те замогна."/>
		<aya index="9" text="Тъй че не огорчавай сирака!"/>
		<aya index="10" text="И не отпъждай умоляващия!"/>
		<aya index="11" text="И за благодатта на твоя Господ възвестявай!"/>
	</sura>
<sura index="94" name="">
		<aya index="1" text="Не разтворихме ли Ние твоята гръд  [о, Мухаммад]?"/>
		<aya index="2" text="И снехме от теб бремето,"/>
		<aya index="3" text="което тегнеше на твоя гръб."/>
		<aya index="4" text="И възвисихме твоето споменаване."/>
		<aya index="5" text="С трудността има и леснина."/>
		<aya index="6" text="Да, с трудността има и леснина."/>
		<aya index="7" text="И когато приключиш, [пак] се труди усърдно,"/>
		<aya index="8" text="и на своя Господ се посвещавай!"/>
	</sura>
<sura index="95" name="">
		<aya index="1" text="Кълна се в смоковницата и в маслината,"/>
		<aya index="2" text="и в Синайската планина,"/>
		<aya index="3" text="и в [Мека] този град на сигурност -"/>
		<aya index="4" text="Ние сътворихме човека с превъзходен облик."/>
		<aya index="5" text="После го отхвърляме най-унизен от унизените,"/>
		<aya index="6" text="освен онези, които вярват и вършат праведни дела. За тях има безспирна награда."/>
		<aya index="7" text="И какво тогава те кара [о, човече] да взимаш за лъжа Възмездието?"/>
		<aya index="8" text="Не е ли Аллах Най-мъдрият съдник?"/>
	</sura>
<sura index="96" name="">
		<aya index="1" text="Чети [о, Мухаммад] в името на твоя Господ, Който сътвори -"/>
		<aya index="2" text="сътвори човека от съсирек!"/>
		<aya index="3" text="Чети! Твоят Господ е Най-щедрия,"/>
		<aya index="4" text="Онзи, Който научи чрез калема,"/>
		<aya index="5" text="научи човека на онова, което не е знаел."/>
		<aya index="6" text="Ала не! Човек престъпва,"/>
		<aya index="7" text="защото се е видял богат."/>
		<aya index="8" text="Към твоя Господ е завръщането."/>
		<aya index="9" text="Видя ли ти онзи, който пречи"/>
		<aya index="10" text="на раб, когато отслужва молитвата?"/>
		<aya index="11" text="Видя ли дали той бе на правия път,"/>
		<aya index="12" text="или повелява богобоязънта?"/>
		<aya index="13" text="Видя ли дали той отрича и се отмята?"/>
		<aya index="14" text="Не знае ли той, че Аллах вижда?"/>
		<aya index="15" text="Ала не! Ако не престане, ще го повлечем за перчема -"/>
		<aya index="16" text="перчема лъжлив, грешен."/>
		<aya index="17" text="И да зове той своето сборище!"/>
		<aya index="18" text="Ние ще призовем стражата [от ангелите, които пазят Ада]."/>
		<aya index="19" text="Ала не! Не му се подчинявай! И свеждай чело до земята в суджуд, и [към Аллах] се приближавай!"/>
	</sura>
<sura index="97" name="">
		<aya index="1" text="Ние го низпослахме в Нощта на могъществото."/>
		<aya index="2" text="Но откъде да знаеш ти какво е Нощта на могъществото?"/>
		<aya index="3" text="Нощта на могъществото е по-добра от хиляда месеца."/>
		<aya index="4" text="Слизат ангелите и Духът [Джибрил] през нея - с позволението на техния Господ - за всяка повеля."/>
		<aya index="5" text="Мир е тя до началото на развиделяването."/>
	</sura>
<sura index="98" name="">
		<aya index="1" text="Онези от хората на Писанието и съдружаващите, които не вярваха, не се разделиха [с неверието си], докато при тях не дойде ясният знак -"/>
		<aya index="2" text="Пратеник от Аллах, четящ пречистени свитъци [от Корана],"/>
		<aya index="3" text="в които има правдиви писания."/>
		<aya index="4" text="И дарените с Писанието се разединиха едва след като при тях дойде ясният знак."/>
		<aya index="5" text="И бе им повелено да се прекланят единствено пред Аллах, предани Нему в религията, правоверни, и да отслужват молитвата, и да дават милостинята закат. Това е правдивата религия."/>
		<aya index="6" text="Онези от хората на Писанието и от съдружаващите, които не вярваха, ще бъдат в Огъня на Ада, там ще пребивават вечно. Те са най-лошите от създанията."/>
		<aya index="7" text="Онези, които вярват и вършат праведни дела, те са най-добрите от творенията."/>
		<aya index="8" text="Въздаянието им при техния Господ ще са Градините на Адн, сред които реки текат, там ще пребивават вечно и завинаги. Аллах ще е доволен от тях и те ще бъдат доволни от Него. Това е за всеки, който се страхува от своя Господ."/>
	</sura>
<sura index="99" name="">
		<aya index="1" text="Когато земята бъде разтърсена в трус"/>
		<aya index="2" text="и земята изхвърли своите товари,"/>
		<aya index="3" text="и човек рече: “Какво й е?”,"/>
		<aya index="4" text="в този Ден тя ще разкаже своите вести,"/>
		<aya index="5" text="защото твоят Господ й е внушил."/>
		<aya index="6" text="В този Ден хората ще излязат на групи, за да им бъдат показани техните дела."/>
		<aya index="7" text="Който извърши добро, дори с тежест на прашинка, ще го види."/>
		<aya index="8" text="И който извърши зло, дори с тежест на прашинка, ще го види."/>
	</sura>
<sura index="100" name="">
		<aya index="1" text="Кълна се в [конете -] препускащите с пръхтене"/>
		<aya index="2" text="и мятащите искри с чаткане,"/>
		<aya index="3" text="и връхлитащите сутрин,"/>
		<aya index="4" text="и вдигащи с това прахоляк,"/>
		<aya index="5" text="и врязващи се в множество [от врагове]"/>
		<aya index="6" text="човекът е голям неблагодарник към своя Господ."/>
		<aya index="7" text="И сам на това е свидетел."/>
		<aya index="8" text="И е силна любовта му към благата."/>
		<aya index="9" text="Нима не знае, че когато бъде изкарано това, което е в гробовете,"/>
		<aya index="10" text="и бъде разкрито това, което е в гърдите,"/>
		<aya index="11" text="техният Господ е сведущ за тях в този Ден?"/>
	</sura>
<sura index="101" name="">
		<aya index="1" text="Бедствието!"/>
		<aya index="2" text="Какво е Бедствието?"/>
		<aya index="3" text="И откъде да знаеш ти какво е Бедствието?"/>
		<aya index="4" text="Деня, в който хората ще бъдат като пръснати пеперуди"/>
		<aya index="5" text="и планините ще бъдат като разпокъсана вълна..."/>
		<aya index="6" text="Онзи, чиито везни натежат,"/>
		<aya index="7" text="ще има живот в доволство,"/>
		<aya index="8" text="а онзи, чиито везни олекнат,"/>
		<aya index="9" text="завръщането му е бездна."/>
		<aya index="10" text="А откъде да знаеш ти какво е тя?"/>
		<aya index="11" text="Пламтящ огън."/>
	</sura>
<sura index="102" name="">
		<aya index="1" text="Увлича ви преумножаването,"/>
		<aya index="2" text="додето легнете в гробовете."/>
		<aya index="3" text="Ала не! Ще узнаете."/>
		<aya index="4" text="И пак не! Ще узнаете."/>
		<aya index="5" text="Ала не, ако знаете с достоверното знание -"/>
		<aya index="6" text="ще видите Ада."/>
		<aya index="7" text="После ще го видите с достоверен поглед."/>
		<aya index="8" text="После ще бъдете питани в този Ден за насладите [на земята]."/>
	</sura>
<sura index="103" name="">
		<aya index="1" text="Кълна се в следобеда -"/>
		<aya index="2" text="човекът е в загуба,"/>
		<aya index="3" text="освен онези, които вярват и вършат праведни дела, и взаимно се наставляват за истината, и взаимно се наставляват за търпението."/>
	</sura>
<sura index="104" name="">
		<aya index="1" text="Горко на всеки клеветник-хулител,"/>
		<aya index="2" text="който трупа богатство и все го брои!"/>
		<aya index="3" text="Смята, че неговото богатство ще го увековечи."/>
		<aya index="4" text="Ала не! Ще бъде хвърлен в Трошилото."/>
		<aya index="5" text="А откъде да знаеш ти какво е Трошилото? -"/>
		<aya index="6" text="Разпаленият Огън на Аллах,"/>
		<aya index="7" text="който прониква до сърцата."/>
		<aya index="8" text="Той ще бъде затворен над тях"/>
		<aya index="9" text="във високи стълбове."/>
	</sura>
<sura index="105" name="">
		<aya index="1" text="Не видя ли [о, Мухаммад] как постъпи твоят Господ с владетелите на слона?"/>
		<aya index="2" text="Не превърна ли Той коварството им в заблуда?"/>
		<aya index="3" text="И изпрати срещу тях ята от птици,"/>
		<aya index="4" text="които ги замеряха с камъни от печена глина."/>
		<aya index="5" text="И ги стори да приличат на проядени листа."/>
	</sura>
<sura index="106" name="">
		<aya index="1" text="Заради обичая на Курайш,"/>
		<aya index="2" text="техния обичай да пътуват и зиме, и лете,"/>
		<aya index="3" text="нека служат на Господа на този Дом,"/>
		<aya index="4" text="който им даде храна срещу глада и сигурност срещу страха!"/>
	</sura>
<sura index="107" name="">
		<aya index="1" text="Видя ли ти онзи, който взима за лъжа Възмездието?"/>
		<aya index="2" text="Това е онзи, който пъди сирака"/>
		<aya index="3" text="и не подканва да бъде нахранен нуждаещият се."/>
		<aya index="4" text="Горко на отслужващите молитва,"/>
		<aya index="5" text="които своята молитва [съзнателно] пренебрегват,"/>
		<aya index="6" text="които лицемерят,"/>
		<aya index="7" text="а отказват дори дребните услуги!"/>
	</sura>
<sura index="108" name="">
		<aya index="1" text="Ние ти дадохме [о, Мухаммад реката] ал-Каусар."/>
		<aya index="2" text="Затова отслужвай молитвата към своя Господ и [жертвено животно] коли!"/>
		<aya index="3" text="Твоят ненавистник - той е лишеният."/>
	</sura>
<sura index="109" name="">
		<aya index="1" text="Кажи [о, Мухаммад]: “О, неверници,"/>
		<aya index="2" text="аз не служа на това, на което вие служите,"/>
		<aya index="3" text="и вие не служите на това, на което аз служа."/>
		<aya index="4" text="И аз не служа на това, на което вие служите,"/>
		<aya index="5" text="и вие не служите на това, на което аз служа."/>
		<aya index="6" text="Вие си имате вашата религия и аз имам своята религия.”"/>
	</sura>
<sura index="110" name="">
		<aya index="1" text="Когато дойде подкрепата на Аллах и победата,"/>
		<aya index="2" text="и видиш хората да встъпват на тълпи в религията на Аллах,"/>
		<aya index="3" text="прославяй своя Господ с възхвала и Го моли за опрощение! Той винаги приема покаянието."/>
	</sura>
<sura index="111" name="">
		<aya index="1" text="Да се погубят двете ръце на Абу Лахаб! И той да се погуби!"/>
		<aya index="2" text="Не го избави неговият имот и онова, което е придобил."/>
		<aya index="3" text="Ще гори в огън с пламъци той"/>
		<aya index="4" text="и жена му, носещата дърва."/>
		<aya index="5" text="На шията й ще има въже от сплетени влакна."/>
	</sura>
<sura index="112" name="">
		<aya index="1" text="Кажи [о, Мухаммад]: “Той е Аллах - Единствения,"/>
		<aya index="2" text="Аллах, Целта [на всички въжделения]!"/>
		<aya index="3" text="Нито е раждал, нито е роден,"/>
		<aya index="4" text="и няма равен Нему.”"/>
	</sura>
<sura index="113" name="">
		<aya index="1" text="Кажи [о, Мухаммад]: “Опазил ме Господът на разсъмването"/>
		<aya index="2" text="от злото на онова, което е сътворил,"/>
		<aya index="3" text="и от злото на тъмнината, когато настъпи,"/>
		<aya index="4" text="и от злото на духащи по възлите [магьосници],"/>
		<aya index="5" text="и от злото на завистник, когато завиди!”"/>
	</sura>
<sura index="114" name="">
		<aya index="1" text="Кажи [о, Мухаммад]: “Опазил ме Господът на хората,"/>
		<aya index="2" text="Владетелят на хората,"/>
		<aya index="3" text="Богът на хората,"/>
		<aya index="4" text="от злото на шепнещия съблазни [сатана], побягващия,"/>
		<aya index="5" text="който нашепва в гърдите на хората,"/>
		<aya index="6" text="[сатана] от джиновете и от хората!”"/>
	</sura>
</quran>