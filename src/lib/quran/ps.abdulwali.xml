<?xml version="1.0" encoding="utf-8" ?>
<quran>
<sura index="93" name="">
		<aya index="1" text="قسم دى په څاښت باندې"/>
		<aya index="2" text="او په شپه باندې كله چې قراره شي"/>
		<aya index="3" text="چې ته خپل رب نه پریښى يې او نه يې (درسره) بغض ساتلى دى"/>
		<aya index="4" text="او خامخا اخرت تا لپاره له دنیا نه ډېر غوره دى"/>
		<aya index="5" text="او خامخا ژر به تا ته ستا رب دركړي، نو ته به راضي (خوشحاله) شې"/>
		<aya index="6" text="ایا ته يې یتیم نه وې موندلى؟ پس پناه ځاى يې دركړ"/>
		<aya index="7" text="او ته يې ناخبره (او ناپوه) وموندلې، نو لار ښوونه يې (درته) وكړه"/>
		<aya index="8" text="او ته يې فقیر وموندلې، نو غني يې كړې"/>
		<aya index="9" text="نو هر چې یتیم دى، نو ته (ده ته) قهر مه كوه"/>
		<aya index="10" text="او هر چې سوالګرى دى، نو ته يې مه رټه"/>
		<aya index="11" text="او پاتې شو (نعمت) نو ته د خپل رب نعمت بیانوه"/>
	</sura>
<sura index="94" name="">
		<aya index="1" text="ایا مونږ تا لره ستا سینه نه ده فراخه كړې"/>
		<aya index="2" text="او له تا نه مو ستا دروند بار كوز كړى"/>
		<aya index="3" text="هغه (بار) چې ستا شا يې كږه (او) درنه كړې وه"/>
		<aya index="4" text="او تا لپاره مو ستا ذكر اوچت كړ"/>
		<aya index="5" text="نو بېشكه له سختۍ سره اساني شته"/>
		<aya index="6" text="بېشكه له سختۍ سره اساني شته"/>
		<aya index="7" text="نو كله چې ته فارغ شې، نو (په عبادت كې،) ځان ستړى كوه"/>
		<aya index="8" text="او خاص خپل رب ته رغبت (او زاري) كوه"/>
	</sura>
<sura index="95" name="">
		<aya index="1" text="قسم دى په انځر او زیتون (ښوون) باندې"/>
		<aya index="2" text="او په طور سینین (غره) باندې"/>
		<aya index="3" text="او په دې امان وركوونكي/امن والا ښار باندې"/>
		<aya index="4" text="چې یقینًا یقینًا مونږ انسان په ډېر ښكلي صورت (او اعتدال) كې پیدا كړى دى"/>
		<aya index="5" text="بیا دى مونږ وګرځاوه د ښكتو ډېر ښكته"/>
		<aya index="6" text="مګر هغه كسان چې ایمان يې راوړى دى او نېك عملونه يې كړې دي، نو د دوى لپاره نه ختمېدونكى اجر دى"/>
		<aya index="7" text="نو (اى د قیامت منكره!) له دې نه وروسته تا څه شى د قیامت په هكله دروغ ګڼلو ته اماده كوي؟"/>
		<aya index="8" text="ایا الله تر ټولو لوى حاكم نه دى؟"/>
	</sura>
<sura index="96" name="">
		<aya index="1" text="ته د خپل هغه رب په نامه سره ولوله چې پیدا كړي يې دي (ټول مخلوقات)"/>
		<aya index="2" text="ده انسان له پرنې (ټوټې) وینې نه پیدا كړى دى"/>
		<aya index="3" text="ته ولوله، په داسې حال كې چې ستا رب تر ټولو لوى كریم دى"/>
		<aya index="4" text="هغه چې په قلم سره يې ښوونه كړې ده"/>
		<aya index="5" text="انسان ته يې هغه څه ښودلي دي چې دى پرې نه پوهېده"/>
		<aya index="6" text="حقه دا خبره ده چې یقینًا انسان خامخا سركشي كوي"/>
		<aya index="7" text="په دې وجه چې دى خپل ځان ویني چې دى بې پروا (بې حاجته) شو"/>
		<aya index="8" text="بېشكه خاص ستا رب ته بېرته ورتلل دي"/>
		<aya index="9" text="ته ما ته خبر راكړه د هغه كس چې منع كوي"/>
		<aya index="10" text="بنده (محمدﷺ) لره كله چې دى لمونځ كوي"/>
		<aya index="11" text="ته ما ته خبر راكړه كه چېرې دغه (بنده) په هدایت وي"/>
		<aya index="12" text="یا په تقوٰی (پرهېزګارۍ) سره حكم كوي"/>
		<aya index="13" text="ته ما ته خبر راكړه كه دغه (منع كوونكى) تكذیب كوي او (له حق نه) مخ اړوي"/>
		<aya index="14" text="ایا دى نه پوهېږي چې بېشكه الله ویني؟"/>
		<aya index="15" text="داسې نه ده! قسم دى كه دى منع نشو، (نو) مونږ به (دى) خامخا ضرور ډېر سخت راكاږو د تندي (وچولي) په وېښتانو سره"/>
		<aya index="16" text="داسې تندى چې دروغجن (او) خطا كار دى"/>
		<aya index="17" text="نو دى دې خپل مجلس والا راوبلي"/>
		<aya index="18" text="ژر ده چې مونږ به ډېر سخت تند خویه ملايك راوبلو"/>
		<aya index="19" text="داسې نه ده ته د ده خبره مه منه، او (الله ته) سجده كوه او (الله ته) ښه نژدې شه"/>
	</sura>
<sura index="97" name="">
		<aya index="1" text="بېشكه مونږ دا (قرآن) د قدر په شپه كې نازل كړى دى"/>
		<aya index="2" text="او ته څه شي پوه كړې چې د قدر شپه څه شى دى؟"/>
		<aya index="3" text="د قدر شپه له زرو میاشتو نه غوره ده"/>
		<aya index="4" text="په دغه (شپه) كې (نور) ملايك او روح (جبریل) د خپل رب په حكم سره نازلېږي لپاره (د پوره كولو) د هر (مقرر شوي) كار"/>
		<aya index="5" text="(دغه شپه) سلامتیا ده، دغه (شپه) تر سبا ختلو پورې ده"/>
	</sura>
<sura index="98" name="">
		<aya index="1" text="هغه كسان چې كافران شوي دي، چې كتابیان او مشركان دي، جدا كېدونكي نه وو تر دې چې دوى ته ښكاره دلیل راشي"/>
		<aya index="2" text="چې د الله له جانبه رسول دى، چې (دوى ته) ډېرې پاكې صحیفې لولي"/>
		<aya index="3" text="په دغو (صحیفو) كې ډېر سم (او درست) حكمونه (او فریضې) دي"/>
		<aya index="4" text="او اهل كتاب په خپل مینځ كې سره جدا (او مختلف) شوي نه وو مګر وروسته له دې چې دوى ته ښكاره دلیل راغى"/>
		<aya index="5" text="حال دا چې دوى ته حكم نه و وركړى شوى مګر په دې چې دوى دې د الله عبادت كوي، په داسې حال كې چې دین (عبادت) دغه (الله) لره خالص كوونكي وي (او) حنیفان (له باطله حق ته راګرځېدونكي) وي، او (د دې چې) دوى دې لمونځ قايموي او زكاۃت دې وركوي اوهم دغه ډېر محكم دین دى"/>
		<aya index="6" text="بېشكه هغه كسان چې كافران شوي دي، چې اهل كتاب او مشركان دي، (دوى به) د دوزخ په اور كې وي، چې په ده كې به تل ترتله وي. هم دغه كسان د خلقو بدترین دي"/>
		<aya index="7" text="بېشكه هغه كسان چې ایمان يې راوړى دى او نېك عملونه يې كړي دي همدغه كسان د خلقو بهترین دي"/>
		<aya index="8" text="د خپل رب په نیز د دوى بدله د تل اوسېدنې جنتونه دي چې د هغو له لاندې ولې بهېږي، چې دوى به په دغو كې تل ترتله همېشه وي، الله له دوى نه راضي شوى دى او دوى له هغه نه راضي شوي دي، دغه (وعده) د هغه چا لپاره ده چې له خپل رب نه وېرېږي"/>
	</sura>
<sura index="99" name="">
		<aya index="1" text="كله چې ځمكه وخوزلى شي په خپلو سختو خوزولو سره"/>
		<aya index="2" text="او ځمكه خپل درانه بارونه بهر ته راوباسي"/>
		<aya index="3" text="او انسان به ووايي چې په دې څه شوي دي"/>
		<aya index="4" text="په دغې ورځې كې به دا ځمكه خپلې خبرې (حالات) بیانوي"/>
		<aya index="5" text="په دې سبب چې ستا رب به دې ته وحي وكړي"/>
		<aya index="6" text="په دغې ورځ كې به خلق بېرته راګرځي، په داسې حال كې چې بېل بېل (او مختلف) به وي، د دې لپاره چې دوى ته خپل عملونه وښودل شي"/>
		<aya index="7" text="نو هغه څوك چې د یوې ذرې په اندازه نېك عمل وكړي (، نو) دى به هغه وویني"/>
		<aya index="8" text="او هغه څوك چې د یوې ذرې په اندازه د شر (او بدۍ) عمل كوي (، نو) دى به هغه وویني"/>
	</sura>
<sura index="100" name="">
		<aya index="1" text="قسم دى په تېزو ځغلېدونكو اسونو، چې له سینو او ګېډو نه اواز ایستونكي دي"/>
		<aya index="2" text="پس (قسم دى) په هغو اسونو چې په خپلو سُمانو سره تیږې وهي او اور را ایستونكي دي"/>
		<aya index="3" text="پس (قسم دى) په هغو اسونو چې د سبا په وخت كې لوټمار كوونكي دي"/>
		<aya index="4" text="نو په دغه وخت كې دغه (اسونه) ګرد پورته كوي"/>
		<aya index="5" text="پس په دغه وخت كې د لويې ډلې په مینځ كې ننوځي"/>
		<aya index="6" text="چې بېشكه انسان د خپل رب ډېر ناشكره دى"/>
		<aya index="7" text="او بېشكه دى په دې خبره یقینًا ښه خبردار (او ګواه) دى"/>
		<aya index="8" text="او بېشكه دى د مال په مینه كې یقینًا ډېر سخت دى"/>
		<aya index="9" text="ایا نو دى نه پوهېږي كله چې هغه (مړي) راوښكل شي چې په قبرونو كې دي؟"/>
		<aya index="10" text="او هغه څه راښكاره كړى شي چې په سینو كې دي"/>
		<aya index="11" text="بېشكه د دوى رب په دغې ورځ كې په دوى باندې یقینًا ښه خبردار دى۔"/>
	</sura>
<sura index="101" name="">
		<aya index="1" text="(د زړونو) ټكوونكى (قیامت)"/>
		<aya index="2" text="(د زړونو) ټكوونكى څه شى دى؟"/>
		<aya index="3" text="او ته څه شي پوه كړې چې (د زړونو) ټكوونكى څه شى دى؟"/>
		<aya index="4" text="(دى به زړونه ټكوي) په هغې ورځ كې چې خلق به د خواره كړى شویو پتنګانو په شان شي"/>
		<aya index="5" text="او غرونه به د ډانډس كړى شوې رنګینې وړۍ په شان شي"/>
		<aya index="6" text="نو هر چې هغه څوك دى چې د هغه تلې درنې شوې"/>
		<aya index="7" text="نو دى به په ډېر ښه ژوندون كې وي"/>
		<aya index="8" text="او پاتې شو هغه كس چې د هغه تلې سپكې شوې"/>
		<aya index="9" text="نو د ده استوګنځى هاویه ده"/>
		<aya index="10" text="او ته څه شي پوه كړې چې دغه (هاویه) څه شى دى؟"/>
		<aya index="11" text="(دغه) ډېر ګرم اور دى"/>
	</sura>
<sura index="102" name="">
		<aya index="1" text="تاسو غافله كړئ فخر كولو په یو بل باندې په ډېروالي (د مال، اولاد او قام) سره"/>
		<aya index="2" text="تر هغه پورې چې تاسو هدېرو ته ورشئ"/>
		<aya index="3" text="داسې نه ده په كار، ژر ده چې تاسو به پوه شئ"/>
		<aya index="4" text="بیا بېخي داسې نه ده، ژر ده چې تاسو به پوه شئ"/>
		<aya index="5" text="داسې نه ده كه تاسو په علم اليقين سره پوهېدلى"/>
		<aya index="6" text="تاسو به خامخا ضرور دوزخ وینئ"/>
		<aya index="7" text="بیا به تاسو خامخا ضرور دغه (دوزخ) د یقین په سترګو وینئ"/>
		<aya index="8" text="بیا به په دغې ورځ كې له تاسو نه خامخا ضرور د نعمتونو په باره كې تپوس كېږي"/>
	</sura>
<sura index="103" name="">
		<aya index="1" text="قسم دى په عصر (مازیګر، یا زمانه)"/>
		<aya index="2" text="چې بېشكه یقینًا انسان په زیان (او تاوان) كې دى"/>
		<aya index="3" text="غیر له هغو كسانو نه چې ایمان يې راوړى دى او نېك عملونه يې كړې دي او یو بل ته يې د حق (دین) وصیت كړى دى، او یو بل ته يې د صبر وصیت كړى دى"/>
	</sura>
<sura index="104" name="">
		<aya index="1" text="هلاكت دى د هر ډېر غیبت كوونكي، ډېر عیبت لګوونكي لپاره"/>
		<aya index="2" text="هغه چې مال يې جمع كړى دى او دغه يې بیا بیا شمېرلى (او ذخیره كړى) دى"/>
		<aya index="3" text="دى خیال كوي چې بېشكه د ده مال به دى تل ژوندى وساتي؟"/>
		<aya index="4" text="داسې هیڅكله نشي كېدى، دى به خامخا ضرور په حطمه (ماتوونكي او سوځوونكي دوزخ) كې وغورځول شي"/>
		<aya index="5" text="او ته څه شي پوه كړې چې حطمه څه شى دى؟"/>
		<aya index="6" text="د الله هغه بل كړى شوى اور دى"/>
		<aya index="7" text="هغه چې په زړونو راخېژي (او غالب كېږي)"/>
		<aya index="8" text="بېشكه دغه (اور) به په دوى باندې (له هره جانبه) رابند كړى شوى وي"/>
		<aya index="9" text="په اوږدو (راښكلى شویو) ستنو كې"/>
	</sura>
<sura index="105" name="">
		<aya index="1" text="ایا ته نه يې خبر شوى چې ستا رب له فیل والاو سره څنګه كار كړى و؟"/>
		<aya index="2" text="ایا د هغوى چل (او مكر) يې په ګمراهۍ او زیان كې نه و ګرځولى؟"/>
		<aya index="3" text="او په دوى باندې يې ډلې ډلې مرغان راخوشې كړل"/>
		<aya index="4" text="چې دغو (مرغانو) به دوى لره په داسې كاڼو ویشتل چې له خټو نه جوړ، په اور پخ شوي وو"/>
		<aya index="5" text="نو دغه (خلق) يې د خوړل شویو وښو په شان وګرځول"/>
	</sura>
<sura index="106" name="">
		<aya index="1" text="د قریشو له یو بل سره د الفت له وجې نه"/>
		<aya index="2" text="د ژمي او اوړي په سفر كې د دوى د الفت په وجه"/>
		<aya index="3" text="نو لازم دي چې دوى د دې كور د رب عبادت وكړي"/>
		<aya index="4" text="هغه (رب) چې دوى ته يې له لوږې نه (د بچ كولو لپاره) طعام وركړى دى او دوى ته يې له وېرې نه (د ساتلو لپاره) امن (او بې خوفي) وركړې ده"/>
	</sura>
<sura index="107" name="">
		<aya index="1" text="ایا تا هغه كس لیدلى چې د بدلي ورځ (قیامت) دروغ ګڼي"/>
		<aya index="2" text="نو همدغه هغه كس دى چې یتیم ته دیكې وركوي"/>
		<aya index="3" text="او مسكین ته په طعام وركولو ترغیب نه وركوي"/>
		<aya index="4" text="نو هلاكت دى لمونځ كوونكو لره"/>
		<aya index="5" text="هغه كسان چې دوى له خپلو لمونځونو نه غافله (او اعراض كوونكي) وي"/>
		<aya index="6" text="هغه كسان چې دوى ریاكاري كوي"/>
		<aya index="7" text="او دوى ماعون (د استعمال عام څیزونه هم له یو بل نه) منع كوي"/>
	</sura>
<sura index="108" name="">
		<aya index="1" text="بېشكه مونږ تا ته كوثر دركړى دى"/>
		<aya index="2" text="نو ته د خپل رب لپاره لمونځ كوه او قرباني كوه"/>
		<aya index="3" text="بېشكه ستا دښمن هم هغه بې بنیاده (او لاولده) دى"/>
	</sura>
<sura index="109" name="">
		<aya index="1" text="(اى نبي!) ته (دوى ته) ووایه: اى كافرانو!"/>
		<aya index="2" text="زه د هغو (شیانو) عبادت نه كوم چی تاسو يې عبادت كوئ"/>
		<aya index="3" text="او نه تاسو د هغه ذات عبادت كوونكي يئ چې زه يې عبادت كوم"/>
		<aya index="4" text="او نه زه د هغه شي عبادت كوونكى یم چی تاسو يې عبادت كړى دى"/>
		<aya index="5" text="او نه تاسو عبادت كوونكي یئ د هغه ذات چې زه يې عبادت كوم"/>
		<aya index="6" text="تاسو لپاره ستاسو دین دى او زما لپاره زما دین دى"/>
	</sura>
<sura index="110" name="">
		<aya index="1" text="كله چې د الله مدد راشي او فتح"/>
		<aya index="2" text="او ته خلق ووینې چې د الله په دین كې ډلې ډلې داخلېږي"/>
		<aya index="3" text="نو ته پاكي بیانوه د خپل رب له ستاينې سره او له ده نه مغفرت غواړه، بېشكه دى تل ښه توبه قبلوونكى دى"/>
	</sura>
<sura index="111" name="">
		<aya index="1" text="د ابو لهب دواړه لاسونه دې هلاك شي او دى هلاك شو"/>
		<aya index="2" text="د ده هېڅ په كار رانغى د ده مال او (نه) هغه څه چې ده ګټلي وو"/>
		<aya index="3" text="ژر ده چې دى به لمبې وهونكي اور ته داخل شي"/>
		<aya index="4" text="او د ده ښځه هم، (زه د دغې) د لرګو اوچتوونكې (مذمت كوم)"/>
		<aya index="5" text="د دې په غاړه كې د كجورې د پټ مضبوطه رسۍ ده"/>
	</sura>
<sura index="112" name="">
		<aya index="1" text="(اى نبي!) ته (دوى ته) ووایه: شان دا دى چی الله یو دى"/>
		<aya index="2" text="هم دا الله بې نیاز (بې حاجته) دى"/>
		<aya index="3" text="نه يې (څوك) زېږولى دى او نه دى (له چا) زېږول شوى دى"/>
		<aya index="4" text="او د ده هیڅوك سیال (او) برابر نشته"/>
	</sura>
<sura index="113" name="">
		<aya index="1" text="(اى نبي) ته ووایه: زه په رب د سبا پورې پناه نيسم"/>
		<aya index="2" text="د هر هغه شي له شر نه چې ده پیدا كړى دى"/>
		<aya index="3" text="او د تیارې شپې له شر نه كله چې تكه توره (او خوره) شي"/>
		<aya index="4" text="او له شره د هغو (جادوګرو) ښځو چې په غوټو كې پوكي وهونكې دي"/>
		<aya index="5" text="او د حسد كوونكي له شر نه كله چی دى حسد (شروع او ښكاره) كړي"/>
	</sura>
<sura index="114" name="">
		<aya index="1" text="(اى نبي) ته ووایه: زه د خلقو په رب پورې پناه نیسم"/>
		<aya index="2" text="چې د خلقو بادشاه دى"/>
		<aya index="3" text="د خلقو (حقیقي) معبود دى"/>
		<aya index="4" text="له شره د وسوسې اچوونكي، تښتېدونكي"/>
		<aya index="5" text="هغه چې د خلقو په سینو كې وسوسې اچوي"/>
		<aya index="6" text="چی (دغه وسوسې اچوونكي) له پېریانو او انسانانو ځنې دي"/>
	</sura>
</quran>