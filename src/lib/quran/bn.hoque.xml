<?xml version="1.0" encoding="utf-8" ?>
<quran>
<sura index="93" name="">
		<aya index="1" text="ভাবো পূর্বাহ্নের সূর্যকিরণের কথা;"/>
		<aya index="2" text="আর রাত্রির কথা যখন তা অন্ধকার ছড়িয়ে দেয়।"/>
		<aya index="3" text="তোমার প্রভু তোমাকে পরিত্যাগ করেন নি, এবং তিনি অসন্তষ্টও নন।"/>
		<aya index="4" text="আর আলবৎ পরকাল তোমার জন্য হবে প্রাথমিককালের চেয়ে ভালো।"/>
		<aya index="5" text="আর শীঘ্রই তো তোমার প্রভু তোমাকে দান করবেন, ফলে তুমি সন্তষ্ট হবে।"/>
		<aya index="6" text="তিনি কি তোমাকে এতীম অবস্থায় পান নি, তখন তিনি আশ্রয় দেন?"/>
		<aya index="7" text="আর তিনি তোমাকে পান দিশাহারা, কাজেই তিনি পথনির্দেশ দেন।"/>
		<aya index="8" text="আর তিনি তোমাকে পান নিঃস্ব অবস্থায়, সেজন্য তিনি সমৃদ্ধ করেন।"/>
		<aya index="9" text="সুতরাং এতীমের ক্ষেত্রে -- তুমি তবে রূঢ় হয়ো না।"/>
		<aya index="10" text="আর সাহায্যপ্রার্থীর ক্ষেত্রে -- তুমি তবে হাঁকিয়ে দিয়ো না।"/>
		<aya index="11" text="আর তোমার প্রভুর অনুগ্রহের ক্ষেত্রে -- তুমি তবে ঘোষণা করতে থাকো।"/>
	</sura>
<sura index="94" name="">
		<aya index="1" text="আমরা কি তোমার বক্ষ প্রশস্ত করে দিই নি?"/>
		<aya index="2" text="আর আমরা তোমার থেকে লাঘব করেছি তোমার ভার, --"/>
		<aya index="3" text="যা চেপে বসেছিল তোমার পিঠে;"/>
		<aya index="4" text="আর আমরা তোমার জন্য উন্নত করেছি তোমার নামোল্লেখ।"/>
		<aya index="5" text="অতএব কষ্টের সঙ্গেই তো আরাম রয়েছে,"/>
		<aya index="6" text="নিশ্চয় কষ্টের সঙ্গে আরাম রয়েছে।"/>
		<aya index="7" text="সুতরাং যখন তুমি মুক্ত হয়েছে তখন কঠোর পরিশ্রম করো,"/>
		<aya index="8" text="আর তোমার প্রভুর প্রতি তবে একান্তভাবে মনোনিবেশ করো।"/>
	</sura>
<sura index="95" name="">
		<aya index="1" text="ভাবো ডুমুরেব, আর জলপাইয়ের কথা;"/>
		<aya index="2" text="আর সিনাই পর্বতের কথা,"/>
		<aya index="3" text="আর এই নিরাপদ নগরের কথা!"/>
		<aya index="4" text="সুনিশ্চয় আমরা মানুষকে সৃষ্টি করেছি শ্রেষ্ঠ-সুন্দর আকৃতিতে।"/>
		<aya index="5" text="তারপর আমরা তাকে পরিণত করি হীনদের মধ্যে হীনতমে, --"/>
		<aya index="6" text="তারা ব্যতীত যারা ঈমান এনেছে ও সৎকাজ করছে, তাদের জন্য তবে রয়েছে বাধা-বিরতিবিহীন প্রতিদান।"/>
		<aya index="7" text="তবে কী যা এরপরে তোমাকে বিচারসন্বন্ধে মিথ্যারোপ করতে দেয়?"/>
		<aya index="8" text="আল্লাহ্ কি বিচারকদের মধ্যে সর্বশ্রেষ্ঠ বিচারক নন?"/>
	</sura>
<sura index="96" name="">
		<aya index="1" text="তুমি পড়ো তোমার প্রভুর নামে যিনি সৃষ্টি করেছেন, --"/>
		<aya index="2" text="সৃষ্টি করেছেন মানুষকে এক রক্তপিন্ড থেকে।"/>
		<aya index="3" text="পড়ো! আর তোমার প্রভু মহাসম্মানিত --"/>
		<aya index="4" text="যিনি শিক্ষা দিয়েছেন কলমের সাহায্যে,"/>
		<aya index="5" text="শিক্ষা দিয়েছেন মানুষকে যা সে জানতোই না।"/>
		<aya index="6" text="বস্তুতঃ মানুষ নিশ্চয়ই সীমালংঘন করেই থাকে।"/>
		<aya index="7" text="কারণ সে নিজেকে স্বয়ংসমৃদ্ধ দেখে।"/>
		<aya index="8" text="নিশ্চয় তোমার প্রভুর কাছেই প্রত্যাবর্তন।"/>
		<aya index="9" text="তুমি কি তাকে দেখেছ যে বারণ করে --"/>
		<aya index="10" text="একজন বান্দাকে যখন সে নামায পড়ে?"/>
		<aya index="11" text="তুমি কি লক্ষ্য করেছ -- সে সৎপথে রয়েছে কি না,"/>
		<aya index="12" text="অথবা ধর্মভীরুতা অবলন্বনের নির্দেশ দেয় কিনা?"/>
		<aya index="13" text="তুমি কি দেখেছ -- সে মিথ্যারোপ করছে ও ফিরে যাচ্ছে কি না?"/>
		<aya index="14" text="সে কি জানে না যে আল্লাহ্ অবশ্যই দেখতে পাচ্ছেন?"/>
		<aya index="15" text="না, যদি সে না থামে তবে আমরা নিশ্চয় টেনে ধরব কপালের চুলের গোছা --"/>
		<aya index="16" text="মিথ্যাচারী পাপাচারী চুলের গোছা!"/>
		<aya index="17" text="তাহলে সে ডাকুক তার সাঙ্গোপাঙ্গদের,"/>
		<aya index="18" text="আমরাও সঙ্গে সঙ্গে ডাকবো দুর্ধর্ষ বাহিনীকে।"/>
		<aya index="19" text="না, তুমি তার আজ্ঞা পালন করো না, বরং তুমি সিজদা করো এবং নিকটবর্তী হও।"/>
	</sura>
<sura index="97" name="">
		<aya index="1" text="নিঃসন্দেহ আমরা এটি অবতারণ করেছি মহিমান্বিত রজনীতে।"/>
		<aya index="2" text="আর কী তোমাকে বুঝতে দেবে মহিমান্বিত রজনীটি কি?"/>
		<aya index="3" text="মহিমান্বিত রজনী হচ্ছে হাজার মাসের চাইতেও শ্রেষ্ঠ।"/>
		<aya index="4" text="ফিরিশ্‌তাগণ ও রূহ্ তাতে অবতীর্ণ হয় তাদের প্রভুর অনুমতিক্রমে প্রতিটি ব্যাপার সন্বন্ধে --"/>
		<aya index="5" text="শান্তি -- ফজরের উদয় পর্যন্ত তা চলতে থাকবে।"/>
	</sura>
<sura index="98" name="">
		<aya index="1" text="গ্রন্থধারীদের মধ্যে থেকে যারা অবিশ্বাস পোষণ করে আর বহুখোদাবাদীরা তাদের ছাড়ানো যাচ্ছিল না যতক্ষণ না তাদের কাছে এসেছে সুস্পষ্ট প্রমাণ --"/>
		<aya index="2" text="আল্লাহ্‌র কাছ থেকে একজন রসূল, তিনি পাঠ করছেন পবিত্র পৃষ্ঠাসমূহ,"/>
		<aya index="3" text="যাতে রয়েছে সুপ্রতিষ্ঠিত গ্রন্থসমূহ।"/>
		<aya index="4" text="আর যাদের গ্রন্থখানা দেওয়া হয়েছিল তারা বিভক্ত হয় নি যতক্ষণ না তাদের কাছে সুস্পষ্ট প্রমাণ এসেছিল।"/>
		<aya index="5" text="আর তাদের আদেশ করা হয় নি এ ভিন্ন যে তারা আল্লাহ্‌র উপাসনা করবে ধর্মে তাঁর প্রতি বিশুদ্ধচিত্ত হয়ে, একনিষ্ঠভাবে, আর নামায কায়েম করবে ও যাকাত আদায় করবে, -- আর এইটিই সুপ্রতিষ্ঠিত ধর্ম।"/>
		<aya index="6" text="নিঃসন্দেহ গ্রন্থের অনুবর্তীদের মধ্যের যারা অবিশ্বাস পোষণ করে আর বহুখোদাবাদীরা -- জাহান্নামের আগুনে, তা তে তারা অবস্থান করবে। তারাই স্বয়ং সৃষ্টজীবদের মধ্যে নিকৃষ্টতম।"/>
		<aya index="7" text="পক্ষান্তরে যারা ঈমান এনেছে ও সৎকাজ করছে -- তারাই খোদ সৃষ্টজগতের মধ্যে শ্রেষ্ঠতম।"/>
		<aya index="8" text="তাদের পুরস্কার রয়েছে তাদের প্রভুর কাছে -- নন্দনকাননসমূহ, তাদের নিচ দিয়ে বয়ে চলেছে ঝরনারাজি, সেখানে তারা অবস্থান করবে চিরকাল। আল্লাহ্ তাদের উপরে সন্তষ্ট আর তারা সন্তষ্ট তাঁর প্রতি। এইটি তার জন্য যে তার প্রভুকে ভয় করে।"/>
	</sura>
<sura index="99" name="">
		<aya index="1" text="পৃথিবী যখন কম্পিত হবে আপন কম্পনে,"/>
		<aya index="2" text="আর পৃথিবী বের করে দেবে তার বোঝাগুলা,"/>
		<aya index="3" text="আর মানুষ বলবে -- ''এর কী হল?’’"/>
		<aya index="4" text="সেইদিন সে বর্ণনা করবে তার কাহিনীগুলো,"/>
		<aya index="5" text="যেন তোমার প্রভু তাকে প্রেরণা দিয়েছেন।"/>
		<aya index="6" text="সেইদিন মানুষেরা দলে-দলে বেরিয়ে পড়বে যেন তাদের দেখানো যেতে পারে তাদের ক্রিয়াকলাপ।"/>
		<aya index="7" text="তখন যে কেউ এক অণু-পরিমাণ সৎকাজ করেছে সে তা দেখতে পাবে;"/>
		<aya index="8" text="আর যে কেউ এক অণু-পরিমাণ মন্দকাজ করেছে সেও তা দেখতে পাবে।"/>
	</sura>
<sura index="100" name="">
		<aya index="1" text="ভাবো ঊর্ধ্বশ্বাসে ধাবমানদের কথা,"/>
		<aya index="2" text="ফলে যারা আগুনের ফুলকি ছোড়ে আঘাতের ছোটে,"/>
		<aya index="3" text="আর যারা ভোরে অভিযান চালায়,"/>
		<aya index="4" text="আর তার ফলে যারা ধূলো উড়ায় --"/>
		<aya index="5" text="তখন এর ফলে সৈন্যদলকে ভেদ করে যায়।"/>
		<aya index="6" text="মানুষ নিশ্চয়ই তার প্রভুর প্রতি বড় অকৃতজ্ঞ,"/>
		<aya index="7" text="আর সে আলবৎ এ বিষয়ে অবশ্য প্রত্যক্ষদশ।"/>
		<aya index="8" text="আর নিঃসন্দেহ সে ধনসম্পদের মোহে দুরন্ত।"/>
		<aya index="9" text="তবে কি সে জানে না যখন কবরগুলোয় যা আছে তা তোলা হবে,"/>
		<aya index="10" text="এবং অন্তরে যা আছে তা প্রকাশ করা হবে?"/>
		<aya index="11" text="নিঃসন্দেহ তাদের প্রভু সেইদিন তাদের সন্বন্ধে সবিশেষে অবহিত থাকবেন।"/>
	</sura>
<sura index="101" name="">
		<aya index="1" text="মহাসংকট!"/>
		<aya index="2" text="কী সে মহাসংকট?"/>
		<aya index="3" text="হায়, কিভাবে তোমাকে বোঝানো যাবে সেই মহাসংকট কি?"/>
		<aya index="4" text="সেইদিন মানুষরা হবে বিক্ষিপ্ত পঙ্গপালের মতো,"/>
		<aya index="5" text="আর পাহাড়গুলো হয়ে যাবে ধোনা পশমের মতো।"/>
		<aya index="6" text="সুতরাং তার ক্ষেত্রে যার পাল্লা ভারী হবে, --"/>
		<aya index="7" text="সে তো তখন হবে সন্তোষজনক জীবনযাপনে।"/>
		<aya index="8" text="কিন্ত তার ক্ষেত্রে যার পাল্লা হবে হাল্কা --"/>
		<aya index="9" text="তার মাতা হবে হাবিয়াহ্‌।"/>
		<aya index="10" text="হায়, কি করে তোমাকে বোঝানো যাবে কী সেই!"/>
		<aya index="11" text="জ্বলন্ত আগুন।"/>
	</sura>
<sura index="102" name="">
		<aya index="1" text="প্রাচুর্যের প্রতিযোগিতা তোমাদের মতিভ্রম ঘটায়, --"/>
		<aya index="2" text="যতক্ষণ না তোমরা কবরে আসো।"/>
		<aya index="3" text="না! শীঘ্রই তোমরা জানতে পারবে!"/>
		<aya index="4" text="আবার বলি, -- না, শীঘ্রই তোমরা জানতে পারবে!"/>
		<aya index="5" text="না, যদি তোমরা জানতে নিশ্চিত জ্ঞানে!"/>
		<aya index="6" text="তোমরা তো ভয়ংকর আগুন দেখবেই।"/>
		<aya index="7" text="আবার বলি, তোমরা অবশ্যই এটি দেখবে নিশ্চিত দৃষ্টিতে।"/>
		<aya index="8" text="এরপর সেইদিন তোমাদের অবশ্যই জিজ্ঞাসা করা হবে অবদান সম্পর্কে।"/>
	</sura>
<sura index="103" name="">
		<aya index="1" text="ভাবো বিকালবেলার কথা।"/>
		<aya index="2" text="নিঃসন্দেহ মানুষ আলবৎ লোকসানে পড়েছে, --"/>
		<aya index="3" text="তারা ব্যতীত যারা ঈমান এনেছে ও সৎকাজ করছে, আর পরস্পরকে সত্য অবলন্বনের জন্য মন্ত্রণা দিচ্ছে, এবং পরস্পরকে অধ্যবসায় অবলন্বনের পরামর্শ দিচ্ছে।"/>
	</sura>
<sura index="104" name="">
		<aya index="1" text="ধিক্ প্রত্যেক নিন্দাকারী কুৎসারটনাকারীর প্রতি,"/>
		<aya index="2" text="যে ধনসম্পদ জমা করছে এবং তা গুনছে,"/>
		<aya index="3" text="সে ভাবছে যে তার ধনসম্পত্তি তাকে অমর করবে।"/>
		<aya index="4" text="কখনো না! তাকে অবশ্যই নিক্ষেপ করা হবে সর্বনাশা দুর্ঘটনায়।"/>
		<aya index="5" text="আর কিসে তোমাকে বোঝানো যাবে সেই হুতামাহ্ কি?"/>
		<aya index="6" text="তা আল্লাহ্‌র হুতাশন, প্রজ্জ্বলিত রয়েছে --"/>
		<aya index="7" text="যা উদিত হয়েছে হৃদয়ের উপরে।"/>
		<aya index="8" text="নিঃসন্দেহ এটি হচ্ছে তাদের চারপাশে এক বেড়া --"/>
		<aya index="9" text="সারিসারি খুটিরঁ ভেতরে।"/>
	</sura>
<sura index="105" name="">
		<aya index="1" text="তুমি কি দেখো নি তোমার প্রভু কেমন করেছিলেন হস্তি-বাহিনীর প্রতি?"/>
		<aya index="2" text="তাদের চক্রান্ত তিনি কি ব্যর্থতায় পর্যবসিত করেন নি?"/>
		<aya index="3" text="আর তাদের উপরে তিনি পাঠালেন ঝাঁকে ঝাঁকে পাখীর দল,"/>
		<aya index="4" text="যারা তাদের আছড়ে ছিল শক্ত-কঠিন পাথরের গায়ে;"/>
		<aya index="5" text="ফলে তিনি তাদের বানিয়ে দিলেন খেয়ে ফেলা খড়ের মতো।"/>
	</sura>
<sura index="106" name="">
		<aya index="1" text="কুরাইশদের নিরাপত্তার জন্য, --"/>
		<aya index="2" text="শীতকালীন ও গ্রীকালীন বিদেশযাত্রায় তাদের নিরাপত্তার জন্য।"/>
		<aya index="3" text="অতএব তারা এই গৃহের প্রভুর উপাসনা করুক;"/>
		<aya index="4" text="যিনি ক্ষুধায় তাদের আহার দিয়েছেন, আর ভয়-ভীতি থেকে তাদের নিরাপদ রেখেছেন।"/>
	</sura>
<sura index="107" name="">
		<aya index="1" text="তুমি কি তাকে দেখেছ যে ধর্মকর্মকে প্রত্যাখান করে?"/>
		<aya index="2" text="সে তো ঐ জন যে এতীমদের হাঁকিয়ে দেয়,"/>
		<aya index="3" text="আর গরীব-দুঃখীকে খাওয়ানোর ক্ষেত্রে উৎসাহ দেখায় না।"/>
		<aya index="4" text="অতএব ধিক্ সেইসব নামায-পড়ুয়াদের প্রতি --"/>
		<aya index="5" text="যারা স্বয়ং তাদের নামায সন্বন্ধে উদাসীন,"/>
		<aya index="6" text="যারা নিজেরাই হচ্ছে লোক-দেখিয়ে,"/>
		<aya index="7" text="আর যারা নিষেধ করে সাহায্য-সহায়তাকরণ।"/>
	</sura>
<sura index="108" name="">
		<aya index="1" text="নিঃসন্দেহ আমরা তোমাকে প্রাচুর্য দিয়েছি।"/>
		<aya index="2" text="সুতরাং তোমার প্রভুর উদ্দেশ্যে নামায আদায় করো এবং কুরবানি করো।"/>
		<aya index="3" text="তোমার বিদ্বেষকারীই তো স্বয়ং বঞ্চিত।"/>
	</sura>
<sura index="109" name="">
		<aya index="1" text="বলো -- ''ওহে অবিশ্বাসিগোষ্ঠী!"/>
		<aya index="2" text="''আমি তাকে উপাসনা করি না যাকে তোমরা উপাসনা কর,"/>
		<aya index="3" text="''আর তোমরাও তাঁর উপাসনাকারী নও যাঁকে আমি উপাসনা করি।"/>
		<aya index="4" text="''আর আমিও তার উপাসনাকারী নই যাকে তোমরা উপাসনা কর।"/>
		<aya index="5" text="''আর তোমরাও তাঁর উপাসনাকারী নও যাঁকে আমি উপাসনা করি।"/>
		<aya index="6" text="''তোমাদের জন্য তোমাদের ধর্মমত এবং আমার জন্য আমার ধর্মমত।’’"/>
	</sura>
<sura index="110" name="">
		<aya index="1" text="যখন আল্লাহ্‌র সাহায্য ও বিজয় আসছে,"/>
		<aya index="2" text="আর লোকেদের দলে-দলে আল্লাহ্‌র ধর্মে প্রবেশ করতে দেখতে পাচ্ছ,"/>
		<aya index="3" text="তখন তোমার প্রভুর প্রশংসায় জপতপ করো ও তাঁর পরিত্রাণ খোঁজো। নিঃসন্দেহ তিনি বারবার প্রত্যাবর্তনকারী।"/>
	</sura>
<sura index="111" name="">
		<aya index="1" text="ধ্বংস হোক আবু লহবের উভয় হাত, আর সে-ও ধ্বংস হোক!"/>
		<aya index="2" text="তার ধন-সম্পদ ও যা সে অর্জন করেছে তা তার কোনো কাজে আসবে না।"/>
		<aya index="3" text="তাকে অচিরেই ঠেলে দেওয়া হবে লেলিহান আগুনে --"/>
		<aya index="4" text="আর তার স্ত্রীকেও, -- ইন্ধন বহনকারিণী --"/>
		<aya index="5" text="তার গলায় থাকবে কড়াপাকের খেজুরের আঁশের রশি।"/>
	</sura>
<sura index="112" name="">
		<aya index="1" text="তুমি বলো -- ''তিনি আল্লাহ্‌, একক-অদ্বিতীয়;"/>
		<aya index="2" text="''আল্লাহ্ -- পরম নির্ভরস্থল।"/>
		<aya index="3" text="''তিনি জন্ম দেন না, এবং জন্ম নেনও নি,"/>
		<aya index="4" text="''এবং কেউই তাঁর সমতুল্য হতে পারে না।’’"/>
	</sura>
<sura index="113" name="">
		<aya index="1" text="তুমি বলো -- ''আমি আশ্রয় চাইছি নিশিভোরের প্রভুর কাছে, --"/>
		<aya index="2" text="''তিনি যা সৃষ্টি করেছেন তার অনিষ্ট থেকে,"/>
		<aya index="3" text="''আর অন্ধকারের অনিষ্ট থেকে যখন তা আচ্ছন্ন করে ফেলে,"/>
		<aya index="4" text="''আর গাঁথনিতে ফুৎকারিণীদের অনিষ্ট থেকে,"/>
		<aya index="5" text="''আর হিংসাকারীর অনিষ্ট থেকে যখন সে হিংসা করে।’’"/>
	</sura>
<sura index="114" name="">
		<aya index="1" text="তুমি বলে যাও -- ''আমি আশ্রয় চাইছি মানুষের প্রভুর কাছে, --"/>
		<aya index="2" text="''মানুষের মালিকের, --"/>
		<aya index="3" text="''মানুষের উপাস্যের,"/>
		<aya index="4" text="''গোপনে আনাগোনাকারীর কুমন্ত্রণার অনিষ্ট থেকে, --"/>
		<aya index="5" text="''যে মানুষের বুকের ভেতরে কুমন্ত্রণা দেয়,"/>
		<aya index="6" text="''জিনের অথবা মানুষের মধ্যে থেকে।’’"/>
	</sura>
</quran>