<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Inã rantsuwa da hantsi."/>
		<aya index="2" text="Da dare a lõkacin da ya rufe (da duhunsa)."/>
		<aya index="3" text="Ubangijinka bai yi maka bankwana ba, kuma bai ƙĩ kaba."/>
		<aya index="4" text="Kuma lalle ta ƙarshe ce mafi alheri a gare ka daga ta farko."/>
		<aya index="5" text="Kuma lalle ne, Ubangijinka zai yi ta bã ka kyauta sai ka yarda."/>
		<aya index="6" text="Ashe, bai sãme ka marãya ba, sa'an nan Ya yi maka makõma?"/>
		<aya index="7" text="Kuma Ya sãme ka bã ka da shari'ã, sai Ya shiryar da kai?"/>
		<aya index="8" text="Kuma Ya sãme ka matalauci, sai Ya wadãtã ka?"/>
		<aya index="9" text="Sabõda haka, amma marãya, to, kada ka rinjãye shi."/>
		<aya index="10" text="Kuma amma mai tambaya, kada ka yi masa tsãwa."/>
		<aya index="11" text="Kuma amma ni'imar Ubangijinka, sai ka faɗa (dõmin gõdiya)."/>
	</sura>
<sura index="94" name="">
		<aya index="1" text="Ba Mu bũɗa maka zũciyarka ba (dõmin ɗaukar haƙuri da fahimta)?"/>
		<aya index="2" text="Kuma Muka saryar maka da nauyinka, Ashe."/>
		<aya index="3" text="Wanda ya nauyayi bãyanka?"/>
		<aya index="4" text="Kuma Muka ɗaukaka maka ambatonka?"/>
		<aya index="5" text="To, lalle ne tãre da tsananin nan akwai wani sauƙi."/>
		<aya index="6" text="Lalle ne tãre da tsananin nan akwai wani sauƙi."/>
		<aya index="7" text="Sabõda haka idan ka ƙãre (ibãda) sai ka kafu (kana rõƙon Allah)."/>
		<aya index="8" text="Kuma zuwa ga Ubangijinka ka yi kwaɗayi."/>
	</sura>
<sura index="95" name="">
		<aya index="1" text="Inã rantsuwa da Attinu da Azzaitũn."/>
		<aya index="2" text="Da Dũr Sĩnĩna."/>
		<aya index="3" text="Da wannan gari amintacce."/>
		<aya index="4" text="Lalle ne, Mun halitta mutum a cikin mafi kyawon tsayuwa."/>
		<aya index="5" text="Sa'an nan, Muka mayar da shi mafi ƙasƙantar masu rauni"/>
		<aya index="6" text="Face waɗanda suka yi imani, kuma suka aikata ayyukan ƙwarai, saboda haka suna da sakamako wanda bã ya yankewa."/>
		<aya index="7" text="To, bãyan haka mẽ ya sanya ka ka ƙaryata sakamako (wanda za a yi a bãyan Tãshin ¡iyãma)?"/>
		<aya index="8" text="Ashe Allah bã Shi ne Mafi mãsu hukunci kyãwon hukunci ba?"/>
	</sura>
<sura index="96" name="">
		<aya index="1" text="Ka yi karatu da sunan Ubangijinka, wanda Ya yi halitta."/>
		<aya index="2" text="Ya hahitta mutum daga gudan jini."/>
		<aya index="3" text="Ka yi karatu, kuma UbangiJinka shi ne Mafi karimci."/>
		<aya index="4" text="Wanda Ya sanar (da mutum) game da alƙalami."/>
		<aya index="5" text="Ya sanar da mutum abin da bai sani ba."/>
		<aya index="6" text="A'aha! Lalle, ne mutum haƙĩƙa, yana girman kai (ya ƙi karatu)."/>
		<aya index="7" text="Dõmin yã ga kansa, yã wadãta."/>
		<aya index="8" text="Lalle ne zuwa ga Ubangijinka makoma take."/>
		<aya index="9" text="Shin, kã ga wanda ke hana."/>
		<aya index="10" text="Bãwã idan yã yi salla?"/>
		<aya index="11" text="Ashe, kã gani, idan (shi bãwan) ya kasance a kan shiriya?"/>
		<aya index="12" text="Ko ya yi umurni da taƙawa?"/>
		<aya index="13" text="Ashe, kã gani, idan (shi mai hanin) ya ƙaryata, kuma ya jũya bãya?"/>
		<aya index="14" text="Ashe, bai sani ba cewa Allah Yanã gani?"/>
		<aya index="15" text="A'aha! Lalle ne, idan bai hanu ba, lalle ne zã Mu ja gãshin makwarkwaɗa."/>
		<aya index="16" text="Makwarkwaɗa maƙaryaciya, mai laifi."/>
		<aya index="17" text="Sai ya kirayi ƙungiyarsa."/>
		<aya index="18" text="Zã Mu kirayi zabaniyãwa (mala'iku mãsu girma)."/>
		<aya index="19" text="A'aha kada ka bĩ shi. Kuma ka yi tawali'u, kuma ka nemi kusanta (zuwa ga Ubangijinka)."/>
	</sura>
<sura index="97" name="">
		<aya index="1" text="Lalle ne Mũ, Mun saukar da shi (Alƙur'ãni) a cikin Lailatul ƙadari (daren daraja)"/>
		<aya index="2" text="To, me ya sanar da kai abin da ake cewa Lailatul ¡adari?"/>
		<aya index="3" text="Lailatul ¡adari mafi alheri ne daga wasu watanni dubu."/>
		<aya index="4" text="Mala'iku da Rũhi suna sauka a cikinsa da iznin Ubangijinsu sabõda kowane umurni."/>
		<aya index="5" text="Sallama ne shi daren, har fitar alfijiri."/>
	</sura>
<sura index="98" name="">
		<aya index="1" text="Waɗanda suka kãfirta daga mũtanen Littafi, da mushirikai, ba su kasance masu gushewa daga gaskiya ba har hujja ta je musu."/>
		<aya index="2" text="Wani Manzo daga Allah, yana karatun wasu takardu masu tsarki."/>
		<aya index="3" text="A cikinsu akwai wasu littafai mãsu ƙĩma da daraja."/>
		<aya index="4" text="Kuma waɗanda aka bai wa Littafi ba su sãɓa wa juna ba face bayan hujjar ta je musu."/>
		<aya index="5" text="Kuma ba a umarce su da kome ba fãce bauta wa Allah suna mãsu tsarkake addinin gare Shi, mãsu karkata zuwa ga addinin gaskiya, kuma su tsai da salla kuma su bãyar da zakka, kuma wannan shi ne addinin waɗanda suke a kan hanyar ƙwarai."/>
		<aya index="6" text="Lalle ne waɗanda suka kafirta daga mutanen Littafi da mushirikai sana cikin wutar Jahannama suna madawwama a cikinta. Waɗannan su ne mafi ashararancin tãlikai."/>
		<aya index="7" text="Lalle ne waɗanda suka yi ĩmani, kuma suka aikata ayyukan ƙwarai, waɗannan su ne mafifita alherin halitta."/>
		<aya index="8" text="Sakamakonsu, a wurin Ubangijinsu, shi ne gidajen Aljannar zama, ƙoramu na gudãna daga ƙarƙashinsu sunã madawwama a cikinta har abada. Allah Ya yarda da su, kuma su, sun yarda da Shi. wannan sakamako ne ga wanda ya ji tsõron Ubangijinsa."/>
	</sura>
<sura index="99" name="">
		<aya index="1" text="Idan aka girgiza ƙasa, girgizawarta."/>
		<aya index="2" text="Kuma ƙasa ta fitar da kayanta, masu nauyi."/>
		<aya index="3" text="Kuma mutum ya ce &quot;Mẽ neya same ta?&quot;"/>
		<aya index="4" text="A rãnar nan, zã ta faɗi lãbãrinta."/>
		<aya index="5" text="cewa Ubangijinka Ya yi umurni zuwa gare ta."/>
		<aya index="6" text="A rãnar nan mutane za su fito dabam-dabam domin a nuna musu ayyukansu."/>
		<aya index="7" text="To, wanda ya aikata (wani aiki) gwargwadon nauyin zarra, na alheri, zai gan shi."/>
		<aya index="8" text="Kuma wanda ya aikata gwargwadon nauyin zarra na sharri, zai gan shi."/>
	</sura>
<sura index="100" name="">
		<aya index="1" text="Ina rantsuwa da dawãki mãsu gudu suna fitar da kũkan ciki."/>
		<aya index="2" text="Mãsu ƙyasta wuta (da kõfatansu a kan duwatsu) ƙyastawa."/>
		<aya index="3" text="Sa'an nan mãsu yin hari a lokacin asuba."/>
		<aya index="4" text="Sai su motsar da ƙũra game da shi."/>
		<aya index="5" text="Sai su shiga, game da ita (ƙũrar), a tsakãnin jama'ar maƙiya."/>
		<aya index="6" text="Lalle ne mutum mai tsananin butulci ne ga Ubangijinsa."/>
		<aya index="7" text="Lalle ne shi mai shaida ne a kan laifinsa dl haka."/>
		<aya index="8" text="Kuma 1alle ne ga dũkiya shi mai tsananin so ne."/>
		<aya index="9" text="Shin, bã ya da sanin lõkacin da aka tõne abin da yake cikin kaburbura."/>
		<aya index="10" text="Aka bayyana abin da ke cikin zukata."/>
		<aya index="11" text="Lalle ne Ubangijinsu, game da su a ranar nan Mai ƙididdigewa ne?"/>
	</sura>
<sura index="101" name="">
		<aya index="1" text="Mai ƙwanƙwasar (zukata da tsõro)!"/>
		<aya index="2" text="Mẽnẽ ne mai ƙwanƙwasa?"/>
		<aya index="3" text="Kuma me ya sanar da kai abin da ake ce wa mai ƙwanƙwasa?"/>
		<aya index="4" text="Rãnar da mutãne za su kasance kamar 'ya'yan fari mãsu wãtsuwa."/>
		<aya index="5" text="Kuma duwãtsu su kasance kamar gãshin sũfin da aka saɓe."/>
		<aya index="6" text="To, amma wanda ma'aunansa suka yi nauyi."/>
		<aya index="7" text="To, shi yana a cikin wata rayuwa yardadda."/>
		<aya index="8" text="Kuma amma wanda ma'aunansa suka yi sauƙi (bãbu nauyi)."/>
		<aya index="9" text="To, uwarsa Hãwiya ce."/>
		<aya index="10" text="Kuma me ya sanar da kai mece ce ita?"/>
		<aya index="11" text="Wata wuta ce mai zafi."/>
	</sura>
<sura index="102" name="">
		<aya index="1" text="Alfahari da yawan dũkiya da dangi ya shagaltar da ku (dagaibada mai amfaninku)."/>
		<aya index="2" text="Har kuka ziyarci kaburbura."/>
		<aya index="3" text="A'aha! (Nan gaba) zã ku sani."/>
		<aya index="4" text="Sa'an nan, tabbas, zã ku sani."/>
		<aya index="5" text="Haƙĩƙa, da kuna da sani sani na yaƙĩni."/>
		<aya index="6" text="Lalle ne da kuna ganin Jahĩm."/>
		<aya index="7" text="Sa'an nan lalle ne za ku gan ta, da idanu, bayyane."/>
		<aya index="8" text="Sa'an nan lalle ne za a tambaye ku, a rãnar nan lãbãrin ni'imar (da aka yi muku)."/>
	</sura>
<sura index="103" name="">
		<aya index="1" text="Ina rantsuwa da zãmani."/>
		<aya index="2" text="Lalle ne mutum yana a cikin hasara."/>
		<aya index="3" text="Fãce waɗanda suka yi ĩmani, kuma suka aikata ayyukan ƙwarai, kuma suka yi wa juna wasiyya da bin gaskiya, kuma suka yi wa juna wasiyya da yin haƙuri (su kam, basu cikin hasara)."/>
	</sura>
<sura index="104" name="">
		<aya index="1" text="Bone ya tabbata ga duk mai nune, mai zunɗe (mai raɗa)."/>
		<aya index="2" text="Wanda ya tara dũkiya, kuma ya mayar da ita abar tattalinsa."/>
		<aya index="3" text="Yana zaton cẽwa dũkiyarsa za ta dawwamar da shi."/>
		<aya index="4" text="A'aha! Lalle ne zã a jẽfa shi a cikin Huɗama."/>
		<aya index="5" text="Kuma me ya sanar da kai abin da ake ce wa Huɗama?"/>
		<aya index="6" text="Wutar Allah ce wadda ake hurawa."/>
		<aya index="7" text="Wadda take lẽƙãwa a kan zukata."/>
		<aya index="8" text="Lalle ne ita abar kullẽwa cea kansu."/>
		<aya index="9" text="A cikin wasu ginshiƙai mĩƙaƙƙu."/>
	</sura>
<sura index="105" name="">
		<aya index="1" text="Ashe, ba ka ga yadda Ubangijinka Ya aikata ga mutanen giwa ba?"/>
		<aya index="2" text="Ashe, bai sanya kaidinsu a cikin ɓata ba?"/>
		<aya index="3" text="Kuma Ya sako, a kansu, wasu tsuntsãye, jama'a-jama'a."/>
		<aya index="4" text="Suna jifar su da wasu duwatsu na yumɓun wuta."/>
		<aya index="5" text="Sa'an nan Ya sanya su kamar karmami wanda aka cinye?"/>
	</sura>
<sura index="106" name="">
		<aya index="1" text="Sabõda sãbon ¡uraishawa."/>
		<aya index="2" text="Sãbonsu na tafiyar hunturu da ta bazara."/>
		<aya index="3" text="Sabõda haka sai su bauta wa Ubangijin wannan Gida (Ka'abah)."/>
		<aya index="4" text="wanda Ya ciyar da su (Ya hana su) daga yunwa, kuma Ya amintar da su daga wani tsõro."/>
	</sura>
<sura index="107" name="">
		<aya index="1" text="Shin, ka ga wanda ke ƙaryatãwa game da sakamako?"/>
		<aya index="2" text="To, wannan shi ne ke tunkue marãya (daga haƙƙinsa)."/>
		<aya index="3" text="Kuma bã ya kwaaitarwa bisa bãyar da abinci ga matalauci."/>
		<aya index="4" text="To, bone yã tabbata ga masallata."/>
		<aya index="5" text="Waɗanda suke masu shagala daga sallarsu."/>
		<aya index="6" text="Waɗanda suke yin riya (ga ayyukansu)"/>
		<aya index="7" text="Kuma suna hana taimako."/>
	</sura>
<sura index="108" name="">
		<aya index="1" text="Lalle ne Mu, Mun yi maka kyauta mai yawa."/>
		<aya index="2" text="Saboda haka, ka yi salla dõmin Ubangijinka, kuma ka sõke (baiko, wato sukar raƙumi)."/>
		<aya index="3" text="Lalle mai aibanta ka shi ne mai yankakkiyar albarka."/>
	</sura>
<sura index="109" name="">
		<aya index="1" text="Ka ce: &quot;Ya kũ kãfirai!&quot;"/>
		<aya index="2" text="&quot;Bã zan bautã wa abin da kuke bautã wa ba.&quot;"/>
		<aya index="3" text="&quot;Kuma kũ, ba ku zama masu bauta wa abin da nake bautã wa ba.&quot;"/>
		<aya index="4" text="&quot;Kuma nĩ ban zama mai bautã wa abin da kuka bautã wa ba.&quot;"/>
		<aya index="5" text="&quot;Kuma kũ, ba ku zama mãsu bautã wa abin da nake bautã wa ba.&quot;"/>
		<aya index="6" text="&quot;Addininku na garẽ ku, kuma addinina yanã gare ni.&quot;"/>
	</sura>
<sura index="110" name="">
		<aya index="1" text="Idan taimakon Allah ya zo da cin nasara."/>
		<aya index="2" text="Kuma ka ga mutane suna shiga addinin Allah, ƙungiya-ƙungiya."/>
		<aya index="3" text="To, ka yi tasbihi game da gõde wa Ubangijinka, kuma ka nẽme Shi gafara, lalle Shi (Ubangijinka) Ya kasance Mai karɓar tũba ne."/>
	</sura>
<sura index="111" name="">
		<aya index="1" text="Hannãye biyu na Abũlahabi sun halaka, kuma ya halaka."/>
		<aya index="2" text="Dũkiyarsa ba ta tsare masa kõme ba, da abin da ya tãra."/>
		<aya index="3" text="Zã ya shiga wuta mai hũruwa."/>
		<aya index="4" text="Tãre da matarsa mai ɗaukar itacen (wuta)."/>
		<aya index="5" text="A cikin kyakkyãwan wuyanta akwai igiya ta kaba (Rãnar ¡iyãma)."/>
	</sura>
<sura index="112" name="">
		<aya index="1" text="Ka ce: &quot;Shi ne Allah Makaɗaĩci.&quot;"/>
		<aya index="2" text="&quot;Allah wanda ake nufin Sa da buƙata.&quot;"/>
		<aya index="3" text="&quot;Bai haifa ba, kuma ba a haife Shi ba.&quot;"/>
		<aya index="4" text="&quot;Kuma babu ɗaya da ya kasance tamka a gare Shi.&quot;"/>
	</sura>
<sura index="113" name="">
		<aya index="1" text="Ka ce &quot;ina neman tsari ga Ubangijin safiya&quot;"/>
		<aya index="2" text="&quot;Daga sharrin abin da Ya halitta.&quot;"/>
		<aya index="3" text="&quot;Da sharrin dare, idan ya yi duhu.&quot;"/>
		<aya index="4" text="&quot;Da sharrin mãtã mãsu tõfi a cikin ƙulle-ƙulle.&quot;"/>
		<aya index="5" text="&quot;Da sharrin mai hãsada idan ya yi hasada.&quot;"/>
	</sura>
<sura index="114" name="">
		<aya index="1" text="Ka ce &quot;Ina nẽman tsari ga Ubangijin mutãne.&quot;"/>
		<aya index="2" text="&quot;Mamallakin mutane.&quot;"/>
		<aya index="3" text="&quot;Abin bautãwar mutãne.&quot;"/>
		<aya index="4" text="&quot;Daga sharrin mai sanya wasuwãsi, mai ɓoyewa.&quot;"/>
		<aya index="5" text="&quot;Wanda ke sanya wasuwãsi a cikin ƙirãzan mutane.&quot;"/>
		<aya index="6" text="&quot;Daga aljannu da mutane.&quot;"/>
	</sura>
</quran>