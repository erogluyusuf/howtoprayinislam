<?xml version="1.0" encoding="utf-8" ?>
<quran>
<sura index="93" name="">
		<aya index="1" text="साक्षी है चढ़ता दिन,"/>
		<aya index="2" text="और रात जबकि उसका सन्नाटा छा जाए"/>
		<aya index="3" text="तुम्हारे रब ने तुम्हें न तो विदा किया और न वह बेज़ार (अप्रसन्न) हुआ"/>
		<aya index="4" text="और निश्चय ही बाद में आनेवाली (अवधि) तुम्हारे लिए पहलेवाली से उत्तम है"/>
		<aya index="5" text="और शीघ्र ही तुम्हारा रब तुम्हें प्रदान करेगा कि तुम प्रसन्न हो जाओगे"/>
		<aya index="6" text="क्या ऐसा नहीं कि उसने तुम्हें अनाथ पाया तो ठिकाना दिया?"/>
		<aya index="7" text="और तुम्हें मार्ग से अपरिचित पाया तो मार्ग दिखाया?"/>
		<aya index="8" text="और तुम्हें निर्धन पाया तो समृद्ध कर दिया?"/>
		<aya index="9" text="अतः जो अनाथ हो उसे मत दबाना,"/>
		<aya index="10" text="और जो माँगता हो उसे न झिझकना,"/>
		<aya index="11" text="और जो तुम्हें रब की अनुकम्पा है, उसे बयान करते रहो"/>
	</sura>
<sura index="94" name="">
		<aya index="1" text="क्या ऐसा नहीं कि हमने तुम्हारा सीना तुम्हारे लिए खोल दिया?"/>
		<aya index="2" text="और तुमपर से तुम्हारा बोझ उतार दिया,"/>
		<aya index="3" text="जो तुम्हारी कमर तोड़े डाल रहा था?"/>
		<aya index="4" text="और तुम्हारे लिए तुम्हारे ज़िक्र को ऊँचा कर दिया?"/>
		<aya index="5" text="अतः निस्संदेह कठिनाई के साथ आसानी भी है"/>
		<aya index="6" text="निस्संदेह कठिनाई के साथ आसानी भी है"/>
		<aya index="7" text="अतः जब निवृत हो तो परिश्रम में लग जाओ,"/>
		<aya index="8" text="और अपने रब से लौ लगाओ"/>
	</sura>
<sura index="95" name="">
		<aya index="1" text="साक्षी है तीन और ज़ैतून"/>
		<aya index="2" text="और तूर सीनीन,"/>
		<aya index="3" text="और यह शान्तिपूर्ण भूमि (मक्का)"/>
		<aya index="4" text="निस्संदेह हमने मनुष्य को सर्वोत्तम संरचना के साथ पैदा किया"/>
		<aya index="5" text="फिर हमने उसे निकृष्टतम दशा की ओर लौटा दिया, जबकि वह स्वयं गिरनेवाला बना"/>
		<aya index="6" text="सिवाय उन लोगों के जो ईमान लाए और जिन्होंने अच्छे कर्म किए, तो उनके लिए कभी न समाप्त होनेवाला बदला है"/>
		<aya index="7" text="अब इसके बाद क्या है, जो बदले के विषय में तुम्हें झुठलाए?"/>
		<aya index="8" text="क्या अल्लाह सब हाकिमों से बड़ा हाकिम नहीं हैं?"/>
	</sura>
<sura index="96" name="">
		<aya index="1" text="पढ़ो, अपने रब के नाम के साथ जिसने पैदा किया,"/>
		<aya index="2" text="पैदा किया मनुष्य को जमे हुए ख़ून के एक लोथड़े से"/>
		<aya index="3" text="पढ़ो, हाल यह है कि तुम्हारा रब बड़ा ही उदार है,"/>
		<aya index="4" text="जिसने क़लम के द्वारा शिक्षा दी,"/>
		<aya index="5" text="मनुष्य को वह ज्ञान प्रदान किया जिस वह न जानता था"/>
		<aya index="6" text="कदापि नहीं, मनुष्य सरकशी करता है,"/>
		<aya index="7" text="इसलिए कि वह अपने आपको आत्मनिर्भर देखता है"/>
		<aya index="8" text="निश्चय ही तुम्हारे रब ही की ओर पलटना है"/>
		<aya index="9" text="क्या तुमने देखा उस व्यक्ति को"/>
		<aya index="10" text="जो एक बन्दे को रोकता है, जब वह नमाज़ अदा करता है? -"/>
		<aya index="11" text="तुम्हारा क्या विचार है? यदि वह सीधे मार्ग पर हो,"/>
		<aya index="12" text="या परहेज़गारी का हुक्म दे (उसके अच्छा होने में क्या संदेह है)"/>
		<aya index="13" text="तुम्हारा क्या विचार है? यदि उस (रोकनेवाले) ने झुठलाया और मुँह मोड़ा (तो उसके बुरा होने में क्या संदेह है) -"/>
		<aya index="14" text="क्या उसने नहीं जाना कि अल्लाह देख रहा है?"/>
		<aya index="15" text="कदापि नहीं, यदि वह बाज़ न आया तो हम चोटी पकड़कर घसीटेंगे,"/>
		<aya index="16" text="झूठी, ख़ताकार चोटी"/>
		<aya index="17" text="अब बुला ले वह अपनी मजलिस को!"/>
		<aya index="18" text="हम भी बुलाए लेते है सिपाहियों को"/>
		<aya index="19" text="कदापि नहीं, उसकी बात न मानो और सजदे करते और क़रीब होते रहो"/>
	</sura>
<sura index="97" name="">
		<aya index="1" text="हमने इसे क़द्र की रात में अवतरित किया"/>
		<aya index="2" text="और तुम्हें क्या मालूम कि क़द्र की रात क्या है?"/>
		<aya index="3" text="क़द्र की रात उत्तम है हज़ार महीनों से,"/>
		<aya index="4" text="उसमें फ़रिश्तें और रूह हर महत्वपूर्ण मामलें में अपने रब की अनुमति से उतरते है"/>
		<aya index="5" text="वह रात पूर्णतः शान्ति और सलामती है, उषाकाल के उदय होने तक"/>
	</sura>
<sura index="98" name="">
		<aya index="1" text="किताबवालों और मुशरिकों (बहुदेववादियों) में से जिन लोगों ने इनकार किया वे कुफ़्र (इनकार) से अलग होनेवाले नहीं जब तक कि उनके पास स्पष्ट प्रमाण न आ जाए;"/>
		<aya index="2" text="अल्लाह की ओर से एक रसूल पवित्र पृष्ठों को पढ़ता हुआ;"/>
		<aya index="3" text="जिनमें ठोस और ठीक आदेश अंकित हों,"/>
		<aya index="4" text="हालाँकि जिन्हें किताब दी गई थी। वे इसके पश्चात फूट में पड़े कि उनके पास स्पष्ट प्रमाण आ चुका था"/>
		<aya index="5" text="और उन्हें आदेश भी बस यही दिया गया था कि वे अल्लाह की बन्दगी करे निष्ठा एवं विनयशीलता को उसके लिए विशिष्ट करके, बिलकुल एकाग्र होकर, और नमाज़ की पाबन्दी करें और ज़कात दे। और यही है सत्यवादी समुदाय का धर्म"/>
		<aya index="6" text="निस्संदेह किताबवालों और मुशरिकों (बहुदेववादियों) में से जिन लोगों ने इनकार किया है, वे जहन्नम की आग में पड़ेगे; उसमें सदैव रहने के लिए। वही पैदा किए गए प्राणियों में सबसे बुरे है"/>
		<aya index="7" text="किन्तु निश्चय ही वे लोग, जो ईमान लाए और उन्होंने अच्छे कर्म किए पैदा किए गए प्राणियों में सबसे अच्छे है"/>
		<aya index="8" text="उनका बदला उनके अपने रब के पास सदाबहार बाग़ है, जिनके नीचे नहरें बह रही होंगी। उनमें वे सदैव रहेंगे। अल्लाह उनसे राज़ी हुआ और वे उससे राज़ी हुए। यह कुछ उसके लिए है, जो अपने रब से डरा"/>
	</sura>
<sura index="99" name="">
		<aya index="1" text="जब धरती इस प्रकार हिला डाली जाएगी जैसा उसे हिलाया जाना है,"/>
		<aya index="2" text="और धरती अपने बोझ बाहर निकाल देगी,"/>
		<aya index="3" text="और मनुष्य कहेगा, &quot;उसे क्या हो गया है?&quot;"/>
		<aya index="4" text="उस दिन वह अपना वृत्तांत सुनाएगी,"/>
		<aya index="5" text="इस कारण कि तुम्हारे रब ने उसे यही संकेत किया होगा"/>
		<aya index="6" text="उस दिन लोग अलग-अलग निकलेंगे, ताकि उन्हें कर्म दिखाए जाएँ"/>
		<aya index="7" text="अतः जो कोई कणभर भी नेकी करेगा, वह उसे देख लेगा,"/>
		<aya index="8" text="और जो कोई कणभर भी बुराई करेगा, वह भी उसे देख लेगा"/>
	</sura>
<sura index="100" name="">
		<aya index="1" text="साक्षी है जो हाँफते-फुँकार मारते हुए दौड़ते है,"/>
		<aya index="2" text="फिर ठोकरों से चिनगारियाँ निकालते है,"/>
		<aya index="3" text="फिर सुबह सवेरे धावा मारते होते है,"/>
		<aya index="4" text="उसमें उठाया उन्होंने गर्द-गुबार"/>
		<aya index="5" text="और इसी हाल में वे दल में जा घुसे"/>
		<aya index="6" text="निस्संदेह मनुष्य अपने रब का बड़ा अकृतज्ञ हैं,"/>
		<aya index="7" text="और निश्चय ही वह स्वयं इसपर गवाह है!"/>
		<aya index="8" text="और निश्चय ही वह धन के मोह में बड़ा दृढ़ है"/>
		<aya index="9" text="तो क्या वह जानता नहीं जब उगवला लिया जाएगा तो क़ब्रों में है"/>
		<aya index="10" text="और स्पष्ट अनावृत्त कर दिया जाएगा तो कुछ सीनों में है"/>
		<aya index="11" text="निस्संदेह उनका रब उस दिन उनकी पूरी ख़बर रखता होगा"/>
	</sura>
<sura index="101" name="">
		<aya index="1" text="वह खड़खड़ानेवाली!"/>
		<aya index="2" text="क्या है वह खड़खड़ानेवाली?"/>
		<aya index="3" text="और तुम्हें क्या मालूम कि क्या है वह खड़खड़ानेवाली?"/>
		<aya index="4" text="जिस दिन लोग बिखरे हुए पतंगों के सदृश हो जाएँगें,"/>
		<aya index="5" text="और पहाड़ के धुन के हुए रंग-बिरंग के ऊन जैसे हो जाएँगे"/>
		<aya index="6" text="फिर जिस किसी के वज़न भारी होंगे,"/>
		<aya index="7" text="वह मनभाते जीवन में रहेगा"/>
		<aya index="8" text="और रहा वह व्यक्ति जिसके वज़न हलके होंगे,"/>
		<aya index="9" text="उसकी माँ होगी गहरा खड्ड"/>
		<aya index="10" text="और तुम्हें क्या मालूम कि वह क्या है?"/>
		<aya index="11" text="आग है दहकती हुई"/>
	</sura>
<sura index="102" name="">
		<aya index="1" text="तुम्हें एक-दूसरे के मुक़ाबले में बहुतायत के प्रदर्शन और घमंड ने ग़फ़़लत में डाल रखा है,"/>
		<aya index="2" text="यहाँ तक कि तुम क़ब्रिस्तानों में पहुँच गए"/>
		<aya index="3" text="कुछ नहीं, तुम शीघ्र ही जान लोगे"/>
		<aya index="4" text="फिर, कुछ नहीं, तुम्हें शीघ्र ही मालूम हो जाएगा -"/>
		<aya index="5" text="कुछ नहीं, अगर तुम विश्वसनीय ज्ञान के रूप में जान लो! (तो तुम धन-दौलत के पुजारी न बनो) -"/>
		<aya index="6" text="अवश्य ही तुम भड़कती आग से दो-चार होगे"/>
		<aya index="7" text="फिर सुनो, उसे अवश्य देखोगे इस दशा में कि वह यथावत विश्वास होगा"/>
		<aya index="8" text="फिर निश्चय ही उस दिन तुमसे नेमतों के बारे में पूछा जाएगा"/>
	</sura>
<sura index="103" name="">
		<aya index="1" text="गवाह है गुज़रता समय,"/>
		<aya index="2" text="कि वास्तव में मनुष्य घाटे में है,"/>
		<aya index="3" text="सिवाय उन लोगों के जो ईमान लाए और अच्छे कर्म किए और एक-दूसरे को हक़ की ताकीद की, और एक-दूसरे को धैर्य की ताकीद की"/>
	</sura>
<sura index="104" name="">
		<aya index="1" text="तबाही है हर कचो के लगानेवाले, ऐब निकालनेवाले के लिए,"/>
		<aya index="2" text="जो माल इकट्ठा करता और उसे गिनता रहा"/>
		<aya index="3" text="समझता है कि उसके माल ने उसे अमर कर दिया"/>
		<aya index="4" text="कदापि नहीं, वह चूर-चूर कर देनेवाली में फेंक दिया जाएगा,"/>
		<aya index="5" text="और तुम्हें क्या मालूम कि वह चूर-चूर कर देनेवाली क्या है?"/>
		<aya index="6" text="वह अल्लाह की दहकाई हुई आग है,"/>
		<aya index="7" text="जो झाँक लेती है दिलों को"/>
		<aya index="8" text="वह उनपर ढाँककर बन्द कर दी गई होगी,"/>
		<aya index="9" text="लम्बे-लम्बे स्तम्भों में"/>
	</sura>
<sura index="105" name="">
		<aya index="1" text="क्या तुमने देखा नहीं कि तुम्हारे रब ने हाथीवालों के साथ कैसा बरताव किया?"/>
		<aya index="2" text="क्या उसने उनकी चाल को अकारथ नहीं कर दिया?"/>
		<aya index="3" text="और उनपर नियुक्त होने को झुंड के झुंड पक्षी भेजे,"/>
		<aya index="4" text="उनपर कंकरीले पत्थर मार रहे थे"/>
		<aya index="5" text="अन्ततः उन्हें ऐसा कर दिया, जैसे खाने का भूसा हो"/>
	</sura>
<sura index="106" name="">
		<aya index="1" text="कितना है क़ुरैश को लगाए और परचाए रखना,"/>
		<aya index="2" text="लगाए और परचाए रखना उन्हें जाड़े और गर्मी की यात्रा से"/>
		<aya index="3" text="अतः उन्हें चाहिए कि इस घर (काबा) के रब की बन्दगी करे,"/>
		<aya index="4" text="जिसने उन्हें खिलाकर भूख से बचाया और निश्चिन्तता प्रदान करके भय से बचाया"/>
	</sura>
<sura index="107" name="">
		<aya index="1" text="क्या तुमने उसे देखा जो दीन को झुठलाता है?"/>
		<aya index="2" text="वही तो है जो अनाथ को धक्के देता है,"/>
		<aya index="3" text="और मुहताज के खिलाने पर नहीं उकसाता"/>
		<aya index="4" text="अतः तबाही है उन नमाज़ियों के लिए,"/>
		<aya index="5" text="जो अपनी नमाज़ से ग़ाफिल (असावधान) हैं,"/>
		<aya index="6" text="जो दिखावे के लिए कार्य करते हैं,"/>
		<aya index="7" text="और साधारण बरतने की चीज़ भी किसी को नहीं देते"/>
	</sura>
<sura index="108" name="">
		<aya index="1" text="निश्चय ही हमने तुम्हें कौसर प्रदान किया,"/>
		<aya index="2" text="अतः तुम अपने रब ही के लिए नमाज़ पढ़ो और (उसी के दिन) क़़ुरबानी करो"/>
		<aya index="3" text="निस्संदेह तुम्हारा जो वैरी है वही जड़कटा है"/>
	</sura>
<sura index="109" name="">
		<aya index="1" text="कह दो, &quot;ऐ इनकार करनेवालो!&quot;"/>
		<aya index="2" text="मैं वैसी बन्दगी नहीं करूँगा जैसी बन्दगी तुम करते हो,"/>
		<aya index="3" text="और न तुम वैसी बन्दगी करनेवाले हो जैसी बन्दगी में करता हूँ"/>
		<aya index="4" text="और न मैं वैसी बन्दगी करनेवाला हूँ जैसी बन्दगी तुमने की है"/>
		<aya index="5" text="और न तुम वैसी बन्दगी करनेवाला हुए जैसी बन्दगी मैं करता हूँ"/>
		<aya index="6" text="तुम्हारे लिए तूम्हारा धर्म है और मेरे लिए मेरा धर्म!&quot;"/>
	</sura>
<sura index="110" name="">
		<aya index="1" text="जब अल्लाह की सहायता आ जाए और विजय प्राप्त हो,"/>
		<aya index="2" text="और तुम लोगों को देखो कि वे अल्लाह के दीन (धर्म) में गिरोह के गिरोह प्रवेश कर रहे है,"/>
		<aya index="3" text="तो अपने रब की प्रशंसा करो और उससे क्षमा चाहो। निस्संदेह वह बड़ा तौबा क़बूल करनेवाला है"/>
	</sura>
<sura index="111" name="">
		<aya index="1" text="टूट गए अबू लहब के दोनों हाथ और वह स्वयं भी विनष्ट हो गया!"/>
		<aya index="2" text="न उसका माल उसके काम आया और न वह कुछ जो उसने कमाया"/>
		<aya index="3" text="वह शीघ्र ही प्रज्वलित भड़कती आग में पड़ेगा,"/>
		<aya index="4" text="और उसकी स्त्री भी ईधन लादनेवाली,"/>
		<aya index="5" text="उसकी गरदन में खजूर के रेसों की बटी हुई रस्सी पड़ी है"/>
	</sura>
<sura index="112" name="">
		<aya index="1" text="कहो, &quot;वह अल्लाह यकता है,"/>
		<aya index="2" text="अल्लाह निरपेक्ष (और सर्वाधार) है,"/>
		<aya index="3" text="न वह जनिता है और न जन्य,"/>
		<aya index="4" text="और न कोई उसका समकक्ष है।&quot;"/>
	</sura>
<sura index="113" name="">
		<aya index="1" text="कहो, &quot;मैं शरण लेता हूँ, प्रकट करनेवाले रब की,"/>
		<aya index="2" text="जो कुछ भी उसने पैदा किया उसकी बुराई से,"/>
		<aya index="3" text="और अँधेरे की बुराई से जबकि वह घुस आए,"/>
		<aya index="4" text="और गाँठो में फूँक मारने-वालों की बुराई से,"/>
		<aya index="5" text="और ईर्ष्यालु की बुराई से, जब वह ईर्ष्या करे।&quot;"/>
	</sura>
<sura index="114" name="">
		<aya index="1" text="कहो, &quot;मैं शरण लेता हूँ मनुष्यों के रब की"/>
		<aya index="2" text="मनुष्यों के सम्राट की"/>
		<aya index="3" text="मनुष्यों के उपास्य की"/>
		<aya index="4" text="वसवसा डालनेवाले, खिसक जानेवाले की बुराई से"/>
		<aya index="5" text="जो मनुष्यों के सीनों में वसवसा डालता हैं"/>
		<aya index="6" text="जो जिन्नों में से भी होता हैं और मनुष्यों में से भी"/>
	</sura>
</quran>