<?xml version="1.0" encoding="utf-8" ?>
<quran>
<sura index="93" name="">
		<aya index="1" text="قسم ہے روز روشن کی"/>
		<aya index="2" text="اور رات کی جبکہ وہ سکون کے ساتھ طاری ہو جائے"/>
		<aya index="3" text="(اے نبیؐ) تمہارے رب نے تم کو ہرگز نہیں چھوڑا اور نہ وہ ناراض ہوا"/>
		<aya index="4" text="اور یقیناً تمہارے لیے بعد کا دور پہلے دور سے بہتر ہے"/>
		<aya index="5" text="اور عنقریب تمہارا رب تم کو اتنا دے گا کہ تم خوش ہو جاؤ گے"/>
		<aya index="6" text="کیا اس نے تم کو یتیم نہیں پایا اور پھر ٹھکانا فراہم کیا؟"/>
		<aya index="7" text="اور تمہیں ناواقف راہ پایا اور پھر ہدایت بخشی"/>
		<aya index="8" text="اور تمہیں نادار پایا اور پھر مالدار کر دیا"/>
		<aya index="9" text="لہٰذا یتیم پر سختی نہ کرو"/>
		<aya index="10" text="اور سائل کو نہ جھڑکو"/>
		<aya index="11" text="اور اپنے رب کی نعمت کا اظہار کرو"/>
	</sura>
<sura index="94" name="">
		<aya index="1" text="(اے نبیؐ) کیا ہم نے تمہارا سینہ تمہارے لیے کھول نہیں دیا؟"/>
		<aya index="2" text="اور تم پر سے وہ بھاری بوجھ اتار دیا"/>
		<aya index="3" text="جو تمہاری کمر توڑے ڈال رہا تھا"/>
		<aya index="4" text="اور تمہاری خاطر تمہارے ذکر کا آوازہ بلند کر دیا"/>
		<aya index="5" text="پس حقیقت یہ ہے کہ تنگی کے ساتھ فراخی بھی ہے"/>
		<aya index="6" text="بے شک تنگی کے ساتھ فراخی بھی ہے"/>
		<aya index="7" text="لہٰذا جب تم فارغ ہو تو عبادت کی مشقت میں لگ جاؤ"/>
		<aya index="8" text="اور اپنے رب ہی کی طرف راغب ہو"/>
	</sura>
<sura index="95" name="">
		<aya index="1" text="قسم ہے انجیر اور زیتون کی"/>
		<aya index="2" text="اور طور سینا کی"/>
		<aya index="3" text="اور اِس پرامن شہر (مکہ) کی"/>
		<aya index="4" text="ہم نے انسان کو بہترین ساخت پر پیدا کیا"/>
		<aya index="5" text="پھر اُسے الٹا پھیر کر ہم نے سب نیچوں سے نیچ کر دیا"/>
		<aya index="6" text="سوائے اُن لوگوں کے جو ایمان لائے اور نیک عمل کرتے رہے کہ ان کے لیے کبھی ختم نہ ہونے والا اجر ہے"/>
		<aya index="7" text="پس (اے نبیؐ) اس کے بعد کون جزا و سزا کے معاملہ میں تم کو جھٹلا سکتا ہے؟"/>
		<aya index="8" text="کیا اللہ سب حاکموں سے بڑا حاکم نہیں ہے؟"/>
	</sura>
<sura index="96" name="">
		<aya index="1" text="پڑھو (اے نبیؐ) اپنے رب کے نام کے ساتھ جس نے پیدا کیا"/>
		<aya index="2" text="جمے ہوئے خون کے ایک لوتھڑے سے انسان کی تخلیق کی"/>
		<aya index="3" text="پڑھو، اور تمہارا رب بڑا کریم ہے"/>
		<aya index="4" text="جس نے قلم کے ذریعہ سے علم سکھایا"/>
		<aya index="5" text="انسان کو وہ علم دیا جسے وہ نہ جانتا تھا"/>
		<aya index="6" text="ہرگز نہیں، انسان سرکشی کرتا ہے"/>
		<aya index="7" text="اِس بنا پر کہ وہ اپنے آپ کو بے نیاز دیکھتا ہے"/>
		<aya index="8" text="پلٹنا یقیناً تیرے رب ہی کی طرف ہے"/>
		<aya index="9" text="تم نے دیکھا اُس شخص کو"/>
		<aya index="10" text="جو ایک بندے کو منع کرتا ہے جبکہ وہ نماز پڑھتا ہو؟"/>
		<aya index="11" text="تمہارا کیا خیال ہے اگر (وہ بندہ) راہ راست پر ہو"/>
		<aya index="12" text="یا پرہیزگاری کی تلقین کرتا ہو؟"/>
		<aya index="13" text="تمہارا کیا خیال ہے اگر (یہ منع کرنے والا شخص حق کو) جھٹلاتا اور منہ موڑتا ہو؟"/>
		<aya index="14" text="کیا وہ نہیں جانتا کہ اللہ دیکھ رہا ہے؟"/>
		<aya index="15" text="ہرگز نہیں، اگر وہ باز نہ آیا تو ہم اس کی پیشانی کے بال پکڑ کر اسے کھینچیں گے"/>
		<aya index="16" text="اُس پیشانی کو جو جھوٹی اور سخت خطا کار ہے"/>
		<aya index="17" text="وہ بلا لے اپنے حامیوں کی ٹولی کو"/>
		<aya index="18" text="ہم بھی عذاب کے فرشتوں کو بلا لیں گے"/>
		<aya index="19" text="ہرگز نہیں، اُس کی بات نہ مانو اور سجدہ کرو اور (اپنے رب کا) قرب حاصل کرو"/>
	</sura>
<sura index="97" name="">
		<aya index="1" text="ہم نے اِس (قرآن) کو شب قدر میں نازل کیا ہے"/>
		<aya index="2" text="اور تم کیا جانو کہ شب قدر کیا ہے؟"/>
		<aya index="3" text="شب قدر ہزار مہینوں سے زیادہ بہتر ہے"/>
		<aya index="4" text="فرشتے اور روح اُس میں اپنے رب کے اذن سے ہر حکم لے کر اترتے ہیں"/>
		<aya index="5" text="وہ رات سراسر سلامتی ہے طلوع فجر تک"/>
	</sura>
<sura index="98" name="">
		<aya index="1" text="اہل کتاب اور مشرکین میں سے جو لوگ کافر تھے (وہ اپنے کفر سے) باز آنے والے نہ تھے جب تک کہ ان کے پاس دلیل روشن نہ آ جائے"/>
		<aya index="2" text="(یعنی) اللہ کی طرف سے ایک رسول جو پاک صحیفے پڑھ کر سنائے"/>
		<aya index="3" text="جن میں بالکل راست اور درست تحریریں لکھی ہوئی ہوں"/>
		<aya index="4" text="پہلے جن لوگوں کو کتاب دی گئی تھی اُن میں تفرقہ برپا نہیں ہوا مگر اِس کے بعد کہ اُن کے پاس (راہ راست) کا بیان واضح آ چکا تھا"/>
		<aya index="5" text="اور اُن کو اِس کے سوا کوئی علم نہیں دیا گیا تھا کہ اللہ کی بندگی کریں اپنے دین کو اُس کے لیے خالص کر کے، بالکل یکسو ہو کر، اور نماز قائم کریں اور زکوٰۃ دیں یہی نہایت صحیح و درست دین ہے"/>
		<aya index="6" text="اہل کتاب اور مشرکین میں سے جن لوگوں نے کفر کیا ہے وہ یقیناً جہنم کی آگ میں جائیں گے اور ہمیشہ اس میں رہیں گے، یہ لوگ بد ترین خلائق ہیں"/>
		<aya index="7" text="جو لوگ ایمان لے آئے اور جنہوں نے نیک عمل کیے، وہ یقیناً بہترین خلائق ہیں"/>
		<aya index="8" text="اُن کی جزا اُن کے رب کے ہاں دائمی قیام کی جنتیں ہیں جن کے نیچے نہریں بہ رہی ہوں گی، وہ ان میں ہمیشہ ہمیشہ رہیں گے اللہ ان سے راضی ہوا اور وہ اللہ سے راضی ہوئے یہ کچھ ہے اُس شخص کے لیے جس نے اپنے رب کا خوف کیا ہو"/>
	</sura>
<sura index="99" name="">
		<aya index="1" text="جب زمین اپنی پوری شدت کے ساتھ ہلا ڈالی جائے گی"/>
		<aya index="2" text="اور زمین اپنے اندر کے سارے بوجھ نکال کر باہر ڈال دے گی"/>
		<aya index="3" text="اور انسان کہے گا کہ یہ اِس کو کیا ہو رہا ہے"/>
		<aya index="4" text="اُس روز وہ اپنے (اوپر گزرے ہوئے) حالات بیان کرے گی"/>
		<aya index="5" text="کیونکہ تیرے رب نے اُسے (ایساکرنے کا) حکم دیا ہوگا"/>
		<aya index="6" text="اُس روز لوگ متفرق حالت میں پلٹیں گے تاکہ اُن کے اعمال اُن کو دکھائے جائیں"/>
		<aya index="7" text="پھر جس نے ذرہ برابر نیکی کی ہوگی وہ اس کو دیکھ لے گا"/>
		<aya index="8" text="اور جس نے ذرہ برابر بدی کی ہوگی وہ اس کو دیکھ لے گا"/>
	</sura>
<sura index="100" name="">
		<aya index="1" text="قسم ہے اُن (گھوڑوں) کی جو پھنکارے مارتے ہوئے دوڑتے ہیں"/>
		<aya index="2" text="پھر (اپنی ٹاپوں سے) چنگاریاں جھاڑتے ہیں"/>
		<aya index="3" text="پھر صبح سویرے چھاپہ مارتے ہیں"/>
		<aya index="4" text="پھر اس موقع پر گرد و غبار اڑاتے ہیں"/>
		<aya index="5" text="پھر اِسی حالت میں کسی مجمع کے اندر جا گھستے ہیں"/>
		<aya index="6" text="حقیقت یہ ہے کہ انسان اپنے رب کا بڑا ناشکرا ہے"/>
		<aya index="7" text="اور وہ خود اِس پر گواہ ہے"/>
		<aya index="8" text="اور وہ مال و دولت کی محبت میں بری طرح مبتلا ہے"/>
		<aya index="9" text="تو کیا وہ اُس حقیقت کو نہیں جانتا جب قبروں میں جو کچھ (مدفون) ہے اُسے نکال لیا جائے گا"/>
		<aya index="10" text="اور سینوں میں جو کچھ (مخفی) ہے اُسے برآمد کر کے اس کی جانچ پڑتال کی جائے گی؟"/>
		<aya index="11" text="یقیناً اُن کا رب اُس روز اُن سے خوب باخبر ہوگا"/>
	</sura>
<sura index="101" name="">
		<aya index="1" text="عظیم حادثہ!"/>
		<aya index="2" text="کیا ہے وہ عظیم حادثہ؟"/>
		<aya index="3" text="تم کیا جانو کہ وہ عظیم حادثہ کیا ہے؟"/>
		<aya index="4" text="وہ دن جب لوگ بکھرے ہوئے پروانوں کی طرح"/>
		<aya index="5" text="اور پہاڑ رنگ برنگ کے دھنکے ہوئے اون کی طرح ہوں گے"/>
		<aya index="6" text="پھر جس کے پلڑے بھاری ہوں گے"/>
		<aya index="7" text="وہ دل پسند عیش میں ہوگا"/>
		<aya index="8" text="اور جس کے پلڑے ہلکے ہوں گے"/>
		<aya index="9" text="اس کی جائے قرار گہری کھائی ہوگی"/>
		<aya index="10" text="اور تمہیں کیا خبر کہ وہ کیا چیز ہے؟"/>
		<aya index="11" text="بھڑکتی ہوئی آگ"/>
	</sura>
<sura index="102" name="">
		<aya index="1" text="تم لوگوں کو زیادہ سے زیادہ اور ایک دوسرے سے بڑھ کر دنیا حاصل کرنے کی دھن نے غفلت میں ڈال رکھا ہے"/>
		<aya index="2" text="یہاں تک کہ (اسی فکر میں) تم لب گور تک پہنچ جاتے ہو"/>
		<aya index="3" text="ہرگز نہیں، عنقریب تم کو معلوم ہو جائے گا"/>
		<aya index="4" text="پھر (سن لو کہ) ہرگز نہیں، عنقریب تم کو معلوم ہو جائے گا"/>
		<aya index="5" text="ہرگز نہیں، اگر تم یقینی علم کی حیثیت سے (اِس روش کے انجام کو) جانتے ہوتے (تو تمہارا یہ طرز عمل نہ ہوتا)"/>
		<aya index="6" text="تم دوزخ دیکھ کر رہو گے"/>
		<aya index="7" text="پھر (سن لو کہ) تم بالکل یقین کے ساتھ اُسے دیکھ لو گے"/>
		<aya index="8" text="پھر ضرور اُس روز تم سے اِن نعمتوں کے بارے میں جواب طلبی کی جائے گی"/>
	</sura>
<sura index="103" name="">
		<aya index="1" text="زمانے کی قسم"/>
		<aya index="2" text="انسان درحقیقت بڑے خسارے میں ہے"/>
		<aya index="3" text="سوائے اُن لوگوں کے جو ایمان لائے، اور نیک اعمال کرتے رہے، اور ایک دوسرے کو حق کی نصیحت اور صبر کی تلقین کرتے رہے"/>
	</sura>
<sura index="104" name="">
		<aya index="1" text="تباہی ہے ہر اُس شخص کے لیے جو (منہ در منہ) لوگوں پر طعن اور (پیٹھ پیچھے) برائیاں کرنے کا خوگر ہے"/>
		<aya index="2" text="جس نے مال جمع کیا اور اُسے گن گن کر رکھا"/>
		<aya index="3" text="وہ سمجھتا ہے کہ اُس کا مال ہمیشہ اُس کے پاس رہے گا"/>
		<aya index="4" text="ہرگز نہیں، وہ شخص تو چکنا چور کر دینے والی جگہ میں پھینک دیا جائے گا"/>
		<aya index="5" text="اور تم کیا جانو کہ کیا ہے وہ چکنا چور کر دینے والی جگہ؟"/>
		<aya index="6" text="اللہ کی آگ، خوب بھڑکائی ہوئی"/>
		<aya index="7" text="جو دلوں تک پہنچے گی"/>
		<aya index="8" text="وہ اُن پر ڈھانک کر بند کر دی جائے گی"/>
		<aya index="9" text="(اِس حالت میں کہ وہ) اونچے اونچے ستونوں میں (گھرے ہوئے ہوں گے)"/>
	</sura>
<sura index="105" name="">
		<aya index="1" text="تم نے دیکھا نہیں کہ تمہارے رب نے ہاتھی والوں کے ساتھ کیا کیا؟"/>
		<aya index="2" text="کیا اُس نے اُن کی تدبیر کو اکارت نہیں کر دیا؟"/>
		<aya index="3" text="اور اُن پر پرندوں کے جھنڈ کے جھنڈ بھیج دیے"/>
		<aya index="4" text="جو اُن پر پکی ہوئی مٹی کے پتھر پھینک رہے تھے"/>
		<aya index="5" text="پھر اُن کا یہ حال کر دیا جیسے جانوروں کا کھایا ہوا بھوسا"/>
	</sura>
<sura index="106" name="">
		<aya index="1" text="چونکہ قریش مانوس ہوئے"/>
		<aya index="2" text="(یعنی) جاڑے اور گرمی کے سفروں سے مانوس"/>
		<aya index="3" text="لہٰذا اُن کو چاہیے کہ اِس گھر کے رب کی عبادت کریں"/>
		<aya index="4" text="جس نے اُنہیں بھوک سے بچا کر کھانے کو دیا اور خوف سے بچا کر امن عطا کیا"/>
	</sura>
<sura index="107" name="">
		<aya index="1" text="تم نے دیکھا اُس شخص کو جو آخرت کی جزا و سزا کو جھٹلاتا ہے؟"/>
		<aya index="2" text="وہی تو ہے جو یتیم کو دھکے دیتا ہے"/>
		<aya index="3" text="اور مسکین کو کھانا دینے پر نہیں اکساتا"/>
		<aya index="4" text="پھر تباہی ہے اُن نماز پڑھنے والوں کے لیے"/>
		<aya index="5" text="جو اپنی نماز سے غفلت برتتے ہیں"/>
		<aya index="6" text="جو ریا کاری کرتے ہیں"/>
		<aya index="7" text="اور معمولی ضرورت کی چیزیں (لوگوں کو) دینے سے گریز کرتے ہیں"/>
	</sura>
<sura index="108" name="">
		<aya index="1" text="(اے نبیؐ) ہم نے تمہیں کوثر عطا کر دیا"/>
		<aya index="2" text="پس تم اپنے رب ہی کے لیے نماز پڑھو اور قربانی کرو"/>
		<aya index="3" text="تمہارا دشمن ہی جڑ کٹا ہے"/>
	</sura>
<sura index="109" name="">
		<aya index="1" text="کہہ دو کہ اے کافرو"/>
		<aya index="2" text="میں اُن کی عبادت نہیں کرتا جن کی عبادت تم کرتے ہو"/>
		<aya index="3" text="اور نہ تم اُس کی عبادت کرنے والے ہو جس کی عبادت میں کرتا ہوں"/>
		<aya index="4" text="اور نہ میں اُن کی عبادت کرنے والا ہوں جن کی عبادت تم نے کی ہے"/>
		<aya index="5" text="اور نہ تم اُس کی عبادت کرنے والے ہو جس کی عبادت میں کرتا ہوں"/>
		<aya index="6" text="تمہارے لیے تمہارا دین ہے اور میرے لیے میرا دین"/>
	</sura>
<sura index="110" name="">
		<aya index="1" text="جب اللہ کی مدد آ جائے اور فتح نصیب ہو جائے"/>
		<aya index="2" text="اور (اے نبیؐ) تم دیکھ لو کہ لوگ فوج در فوج اللہ کے دین میں داخل ہو رہے ہیں"/>
		<aya index="3" text="تو اپنے رب کی حمد کے ساتھ اُس کی تسبیح کرو، اور اُس سے مغفرت کی دعا مانگو، بے شک وہ بڑا توبہ قبول کرنے والا ہے"/>
	</sura>
<sura index="111" name="">
		<aya index="1" text="ٹوٹ گئے ابولہب کے ہاتھ اور نامراد ہو گیا وہ"/>
		<aya index="2" text="اُس کا مال اور جو کچھ اس نے کمایا وہ اُس کے کسی کام نہ آیا"/>
		<aya index="3" text="ضرور وہ شعلہ زن آگ میں ڈالا جائے گا"/>
		<aya index="4" text="اور (اُس کے ساتھ) اُس کی جورو بھی، لگائی بجھائی کرنے والی"/>
		<aya index="5" text="اُس کی گردن میں مونجھ کی رسی ہوگی"/>
	</sura>
<sura index="112" name="">
		<aya index="1" text="کہو، وہ اللہ ہے، یکتا"/>
		<aya index="2" text="اللہ سب سے بے نیاز ہے اور سب اس کے محتاج ہیں"/>
		<aya index="3" text="نہ اس کی کوئی اولاد ہے اور نہ وہ کسی کی اولاد"/>
		<aya index="4" text="اور کوئی اس کا ہمسر نہیں ہے"/>
	</sura>
<sura index="113" name="">
		<aya index="1" text="کہو، میں پناہ مانگتا ہوں صبح کے رب کی"/>
		<aya index="2" text="ہر اُس چیز کے شر سے جو اُس نے پیدا کی ہے"/>
		<aya index="3" text="اور رات کی تاریکی کے شر سے جب کہ وہ چھا جائے"/>
		<aya index="4" text="اور گرہوں میں پھونکنے والوں (یا والیوں) کے شر سے"/>
		<aya index="5" text="اور حاسد کے شر سے جب کہ وہ حسد کرے"/>
	</sura>
<sura index="114" name="">
		<aya index="1" text="کہو، میں پناہ مانگتا ہوں انسانوں کے رب"/>
		<aya index="2" text="انسانوں کے بادشاہ"/>
		<aya index="3" text="انسانوں کے حقیقی معبود کی"/>
		<aya index="4" text="اُس وسوسہ ڈالنے والے کے شر سے جو بار بار پلٹ کر آتا ہے"/>
		<aya index="5" text="جو لوگوں کے دلوں میں وسوسے ڈالتا ہے"/>
		<aya index="6" text="خواہ وہ جنوں میں سے ہو یا انسانوں میں سے"/>
	</sura>
</quran>