<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Per la luce del mattino,"/>
		<aya index="2" text="per la notte quando si addensa:"/>
		<aya index="3" text="il tuo Signore non ti ha abbandonato e non ti disprezza"/>
		<aya index="4" text="e per te l'altra vita sarà migliore della precedente."/>
		<aya index="5" text="Il tuo Signore ti darà [in abbondanza] e ne sarai soddisfatto."/>
		<aya index="6" text="Non ti ha trovato orfano e ti ha dato rifugio?"/>
		<aya index="7" text="Non ti ha trovato smarrito e ti ha dato la guida?"/>
		<aya index="8" text="Non ti ha trovato povero e ti ha arricchito?"/>
		<aya index="9" text="Dunque non opprimere l'orfano,"/>
		<aya index="10" text="non respingere il mendicante,"/>
		<aya index="11" text="e proclama la grazia del tuo Signore."/>
	</sura>
<sura index="94" name="">
		<aya index="1" text="Non ti abbiamo forse aperto il petto [alla fede]?"/>
		<aya index="2" text="E non ti abbiamo sbarazzato del fardello"/>
		<aya index="3" text="che gravava sulle tue spalle?"/>
		<aya index="4" text="[Non abbiamo] innalzato la tua fama?"/>
		<aya index="5" text="In verità per ogni difficoltà c'è una facilità."/>
		<aya index="6" text="Sì, per ogni difficoltà c'è una facilità."/>
		<aya index="7" text="Appena ne hai il tempo, mettiti dunque ritto,"/>
		<aya index="8" text="e aspira al tuo Signore."/>
	</sura>
<sura index="95" name="">
		<aya index="1" text="Per il fico e per l'olivo,"/>
		<aya index="2" text="per il Monte Sinai"/>
		<aya index="3" text="e per questa contrada sicura!"/>
		<aya index="4" text="Invero creammo l'uomo nella forma migliore,"/>
		<aya index="5" text="quindi lo riducemmo all'infimo dell'abiezione,"/>
		<aya index="6" text="eccezion fatta per coloro che credono e fanno il bene: avranno ricompensa inesauribile."/>
		<aya index="7" text="Dopo di ciò cosa mai ti farà tacciare di menzogna il Giudizio?"/>
		<aya index="8" text="Non è forse Allah il più Saggio dei giudici?"/>
	</sura>
<sura index="96" name="">
		<aya index="1" text="Leggi! In nome del tuo Signore che ha creato,"/>
		<aya index="2" text="ha creato l'uomo da un'aderenza."/>
		<aya index="3" text="Leggi, ché il tuo Signore è il Generosissimo,"/>
		<aya index="4" text="Colui Che ha insegnato mediante il calamo,"/>
		<aya index="5" text="che ha insegnato all'uomo quello che non sapeva."/>
		<aya index="6" text="Invece no! Invero l'uomo si ribella,"/>
		<aya index="7" text="appena ritiene di bastare a se stesso."/>
		<aya index="8" text="In verità il ritorno è verso il tuo Signore."/>
		<aya index="9" text="Hai visto colui che proibisce"/>
		<aya index="10" text="al servo di eseguire l'orazione?"/>
		<aya index="11" text="Pensi che segua la guida,"/>
		<aya index="12" text="che comandi il timore [di Allah]?"/>
		<aya index="13" text="Non pensi piuttosto che rinneghi e volga le spalle?"/>
		<aya index="14" text="Non sa che, invero, Allah vede?"/>
		<aya index="15" text="Stia in guardia: se non smette, Noi lo afferreremo per il ciuffo,"/>
		<aya index="16" text="il ciuffo mendace peccaminoso."/>
		<aya index="17" text="Chiami pure il suo clan:"/>
		<aya index="18" text="Noi chiameremo i guardiani."/>
		<aya index="19" text="No, non gli obbedire, ma prosternati e avvicinati."/>
	</sura>
<sura index="97" name="">
		<aya index="1" text="Invero lo abbiamo fatto scendere nella Notte del Destino."/>
		<aya index="2" text="E chi potrà farti comprendere cos'è la Notte del Destino?"/>
		<aya index="3" text="La Notte del Destino è migliore di mille mesi."/>
		<aya index="4" text="In essa discendono gli angeli e lo Spirito, con il permesso del loro Signore, per [fissare] ogni decreto."/>
		<aya index="5" text="È pace, fino al levarsi dell'alba."/>
	</sura>
<sura index="98" name="">
		<aya index="1" text="I miscredenti fra la gente della Scrittura e gli associatori, non cesseranno, finché non giunga loro la Prova Evidente,"/>
		<aya index="2" text="un Messaggero, da parte di Allah, che legge fogli purissimi,"/>
		<aya index="3" text="contenenti precetti immutabili."/>
		<aya index="4" text="Coloro cui fu data la Scrittura non si divisero, finché non giunse loro la Prova Evidente;"/>
		<aya index="5" text="eppure non ricevettero altro comando che adorare Allah, tributandoGli un culto esclusivo e sincero, eseguire l'orazione e versare la decima. Questa è la Religione della verità."/>
		<aya index="6" text="In verità i miscredenti, fra gente della Scrittura, e gli associatori, saranno nel fuoco dell'Inferno, dove rimarranno in perpetuo. Di tutta la creazione essi sono i più abbietti."/>
		<aya index="7" text="Quelli che invece credono e compiono il bene sono i migliori di tutta la creazione."/>
		<aya index="8" text="Presso il loro Signore, la loro ricompensa saranno i Giardini di Eden, dove scorrono i ruscelli, in cui rimarranno in perpetuo. Allah si compiace di loro e loro si compiacciono di Lui. Ecco [cosa è riservato] a chi teme il suo Signore."/>
	</sura>
<sura index="99" name="">
		<aya index="1" text="Quando la terra sarà agitata nel terremoto,"/>
		<aya index="2" text="la terra rigetterà i suoi fardelli,"/>
		<aya index="3" text="e dirà l'uomo: “Cosa le succede?”."/>
		<aya index="4" text="In quel Giorno racconterà le sue storie,"/>
		<aya index="5" text="giacché il tuo Signore gliele avrà ispirate."/>
		<aya index="6" text="In quel Giorno gli uomini usciranno in gruppi, affinché siano mostrate loro le loro opere."/>
		<aya index="7" text="Chi avrà fatto [anche solo] il peso di un atomo di bene lo vedrà,"/>
		<aya index="8" text="e chi avrà fatto [anche solo] il peso di un atomo di male lo vedrà."/>
	</sura>
<sura index="100" name="">
		<aya index="1" text="Per le scalpitanti ansimanti"/>
		<aya index="2" text="che fan sprizzare scintille,"/>
		<aya index="3" text="che caricano al mattino,"/>
		<aya index="4" text="che fanno volare la polvere,"/>
		<aya index="5" text="che irrompono in mezzo [al nemico]."/>
		<aya index="6" text="Invero l’uomo è ingrato verso il suo Signore,"/>
		<aya index="7" text="invero è ben conscio di ciò."/>
		<aya index="8" text="Invero è avido per amore delle ricchezze!"/>
		<aya index="9" text="Non sa che, quando sarà messo sottosopra quello che è nelle tombe"/>
		<aya index="10" text="e reso noto quello che è nei petti,"/>
		<aya index="11" text="il loro Signore, in quel Giorno, sarà ben informato su di loro?"/>
	</sura>
<sura index="101" name="">
		<aya index="1" text="La Percotente,"/>
		<aya index="2" text="cos’è mai la Percotente?"/>
		<aya index="3" text="E chi potrà farti comprendere cos’è la Percotente?"/>
		<aya index="4" text="Il Giorno in cui gli uomini saranno come falene disperse,"/>
		<aya index="5" text="e le montagne come fiocchi di lana cardata,"/>
		<aya index="6" text="colui le cui bilance saranno pesanti"/>
		<aya index="7" text="avrà una vita felice;"/>
		<aya index="8" text="colui che invece avrà bilance leggere,"/>
		<aya index="9" text="avrà per dimora il Baratro."/>
		<aya index="10" text="E chi potrà farti comprendere cos’è?"/>
		<aya index="11" text="È un Fuoco ardente."/>
	</sura>
<sura index="102" name="">
		<aya index="1" text="Il rivaleggiare vi distrarrà,"/>
		<aya index="2" text="finché visiterete le tombe."/>
		<aya index="3" text="Invece no! Ben presto saprete."/>
		<aya index="4" text="E ancora no! Ben presto saprete."/>
		<aya index="5" text="No! Se solo sapeste con certezza..."/>
		<aya index="6" text="Vedrete certamente la Fornace."/>
		<aya index="7" text="Lo vedrete con l’occhio della certezza,"/>
		<aya index="8" text="quindi in quel Giorno, sarete interrogati sulla delizia."/>
	</sura>
<sura index="103" name="">
		<aya index="1" text="Per il Tempo!"/>
		<aya index="2" text="Invero l’uomo è in perdita,"/>
		<aya index="3" text="eccetto coloro che credono e compiono il bene, vicendevolmente si raccomandano la verità e vicendevolmente si raccomandano la pazienza."/>
	</sura>
<sura index="104" name="">
		<aya index="1" text="Guai ad ogni diffamatore maldicente,"/>
		<aya index="2" text="che accumula ricchezze e le conta;"/>
		<aya index="3" text="pensa che la sua ricchezza lo renderà immortale?"/>
		<aya index="4" text="No, sarà certamente gettato nella Voragine."/>
		<aya index="5" text="E chi mai ti farà comprendere cos’è la Voragine?"/>
		<aya index="6" text="[È] il Fuoco attizzato di Allah,"/>
		<aya index="7" text="che consuma i cuori."/>
		<aya index="8" text="Invero [si chiuderà] su di loro,"/>
		<aya index="9" text="in estese colonne."/>
	</sura>
<sura index="105" name="">
		<aya index="1" text="Non hai visto come agì il tuo Signore con quelli dell’elefante?"/>
		<aya index="2" text="Non fece fallire le loro astuzie?"/>
		<aya index="3" text="Mandò contro di loro stormi di uccelli"/>
		<aya index="4" text="lancianti su di loro pietre di argilla indurita."/>
		<aya index="5" text="Li ridusse come pula svuotata."/>
	</sura>
<sura index="106" name="">
		<aya index="1" text="Per il patto dei Coreisciti,"/>
		<aya index="2" text="per il loro patto delle carovane invernali ed estive."/>
		<aya index="3" text="Adorino dunque il Signore di questa Casa,"/>
		<aya index="4" text="Colui Che li ha preservati dalla fame e li ha messi al riparo da [ogni] timore."/>
	</sura>
<sura index="107" name="">
		<aya index="1" text="Non vedi colui che taccia di menzogna il Giudizio?"/>
		<aya index="2" text="È quello stesso che scaccia l’orfano,"/>
		<aya index="3" text="e non esorta a sfamare il povero."/>
		<aya index="4" text="Guai a quelli che fanno l’orazione"/>
		<aya index="5" text="e sono incuranti delle loro orazioni,"/>
		<aya index="6" text="che sono pieni di ostentazione"/>
		<aya index="7" text="e rifiutano di dare ciò che è utile."/>
	</sura>
<sura index="108" name="">
		<aya index="1" text="In verità ti abbiamo dato l’abbondanza."/>
		<aya index="2" text="Esegui l’orazione per il tuo Signore e sacrifica!"/>
		<aya index="3" text="In verità sarà colui che ti odia a non avere seguito."/>
	</sura>
<sura index="109" name="">
		<aya index="1" text="Di’: “O miscredenti!"/>
		<aya index="2" text="Io non adoro quel che voi adorate"/>
		<aya index="3" text="e voi non siete adoratori di quel che io adoro."/>
		<aya index="4" text="Io non sono adoratore di quel che voi avete adorato"/>
		<aya index="5" text="e voi non siete adoratori di quel che io adoro:"/>
		<aya index="6" text="a voi la vostra religione, a me la mia”."/>
	</sura>
<sura index="110" name="">
		<aya index="1" text="Quando verrà l’ausilio di Allah e la vittoria,"/>
		<aya index="2" text="e vedrai le genti entrare in massa nella religione di Allah,"/>
		<aya index="3" text="glorifica il tuo Signore lodandoLo e chiediGli perdono: in verità Egli è Colui che accetta il pentimento."/>
	</sura>
<sura index="111" name="">
		<aya index="1" text="Periscano le mani di Abû Lahab, e perisca anche lui."/>
		<aya index="2" text="Le sue ricchezze e i suoi figli non gli gioveranno."/>
		<aya index="3" text="Sarà bruciato nel Fuoco ardente,"/>
		<aya index="4" text="assieme a sua moglie, la portatrice di legna,"/>
		<aya index="5" text="che avrà al collo una corda di fibre di palma."/>
	</sura>
<sura index="112" name="">
		<aya index="1" text="Di’: “Egli Allah è Unico,"/>
		<aya index="2" text="Allah è l’Assoluto."/>
		<aya index="3" text="Non ha generato, non è stato generato"/>
		<aya index="4" text="e nessuno è eguale a Lui”."/>
	</sura>
<sura index="113" name="">
		<aya index="1" text="Di’: “Mi rifugio nel Signore dell’alba nascente,"/>
		<aya index="2" text="contro il male che ha creato,"/>
		<aya index="3" text="e contro il male dell’oscurità che si estende"/>
		<aya index="4" text="e contro il male delle soffianti sui nodi,"/>
		<aya index="5" text="e contro il male dell’invidioso quando invidia”."/>
	</sura>
<sura index="114" name="">
		<aya index="1" text="Di’: “Mi rifugio nel Signore degli uomini,"/>
		<aya index="2" text="Re degli uomini,"/>
		<aya index="3" text="Dio degli uomini,"/>
		<aya index="4" text="contro il male del sussurratore furtivo,"/>
		<aya index="5" text="che soffia il male nei cuori degli uomini,"/>
		<aya index="6" text="che [venga] dai dèmoni o dagli uomini”."/>
	</sura>
</quran>