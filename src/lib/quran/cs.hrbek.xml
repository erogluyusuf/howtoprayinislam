<?xml version="1.0" encoding="utf-8" ?>
<quran>
<sura index="93" name="">
		<aya index="1" text="Při denním jasu"/>
		<aya index="2" text="a při noci, když je tichá,"/>
		<aya index="3" text="Pán tvůj tě neopustil ani tebou nepohrdá!"/>
		<aya index="4" text="A bude pro tebe poslední věru lepší než první"/>
		<aya index="5" text="a Pán tvůj tě zajisté obdaří k tvému uspokojení."/>
		<aya index="6" text="Což nenašel tě jako sirotka - a v útulek tě nepřijal?"/>
		<aya index="7" text="Bloudícím tě nalezl - a správnou cestu ti ukázal,"/>
		<aya index="8" text="nuzákem tě nalezl - a bohatství ti věru dal!"/>
		<aya index="9" text="Co sirotka se týče, toho neutiskuj,"/>
		<aya index="10" text="co žebráka se týče, toho neodstrkuj,"/>
		<aya index="11" text="však o dobrodiní Pána svého jiným vypravuj!"/>
	</sura>
<sura index="94" name="">
		<aya index="1" text="Což jsme ti hruď tvou neotevřeli"/>
		<aya index="2" text="a nesňali s tebe tvé břemeno,"/>
		<aya index="3" text="jež záda tvá tak tížilo,"/>
		<aya index="4" text="a pověst tvou jsme do výše nezvedli?"/>
		<aya index="5" text="Vždyť se strastmi i úleva přichází,"/>
		<aya index="6" text="věru že se strastmi i úleva přichází!"/>
		<aya index="7" text="A až se uvolníš, pak dál se namáhej"/>
		<aya index="8" text="a k Pánu svému v touze spěj!"/>
	</sura>
<sura index="95" name="">
		<aya index="1" text="Při hoře Fíkovníku a hoře Stromu olivového,"/>
		<aya index="2" text="při hoře Sinaji,"/>
		<aya index="3" text="při tomto bezpečném území!"/>
		<aya index="4" text="Stvořili jsme věru člověka v postavě nejkrásnější"/>
		<aya index="5" text="a pak jsme jej svrhli tam, kde z bídných jsou nejbídnější,"/>
		<aya index="6" text="kromě těch, kdož uvěřili a zbožné skutky konali - a jim náleží odměna, jež se neupomíná."/>
		<aya index="7" text="Co potom dovoluje, aby tě prohlašovali za toho, kdo lže o soudu posledním?"/>
		<aya index="8" text="Což Bůh není ze soudců všech nejmoudřejší?"/>
	</sura>
<sura index="96" name="">
		<aya index="1" text="Přednášej ve jménu Pána svého, který stvořil,"/>
		<aya index="2" text="člověka z kapky přilnavé stvořil!"/>
		<aya index="3" text="Přednášej, vždyť Pán tvůj je nadmíru štědrý,"/>
		<aya index="4" text="ten, jenž naučil perem,"/>
		<aya index="5" text="naučil člověka, co ještě neznal."/>
		<aya index="6" text="Však pozor, člověk vzpurným se stává,"/>
		<aya index="7" text="neb za soběstačného se pokládá,"/>
		<aya index="8" text="však věru k Pánu tvému (vše) svůj návrat má!"/>
		<aya index="9" text="Co soudíš o tom, jenž zabraňuje"/>
		<aya index="10" text="služebníkovi, když se modlí?"/>
		<aya index="11" text="Soudíš, že na správné cestě dlí"/>
		<aya index="12" text="či bohabojnost přikazuje?"/>
		<aya index="13" text="Co soudíš o něm, jestliže odvrací se a ze lži obviňuje?"/>
		<aya index="14" text="Což neví, že Bůh (jej) vskutku pozoruje?"/>
		<aya index="15" text="Však pozor, nepřestane-li, tedy jej věru chytíme za jeho kštici,"/>
		<aya index="16" text="tu kštici prolhanou a hříšnou!"/>
		<aya index="17" text="Pak ať svolává si svůj klan,"/>
		<aya index="18" text="my přivoláme si stráž pekelnou!"/>
		<aya index="19" text="Však pozor, neposlouchej ho, leč padni na tvář svou a (k Bohu) se přibliž!"/>
	</sura>
<sura index="97" name="">
		<aya index="1" text="Vskutku jsme jej seslali v noci Úradku."/>
		<aya index="2" text="Víš ty vůbec, co je to noc Úradku?"/>
		<aya index="3" text="Noc Úradku než tisíc měsíců je lepší,"/>
		<aya index="4" text="v ní podle Pána svého dovolení andělé a duch sestupují kvůli každému zjevení."/>
		<aya index="5" text="A až do východu jitřních červánků je mír v ní."/>
	</sura>
<sura index="98" name="">
		<aya index="1" text="Ti, kdož z vlastníků Písma a z modloslužebníků jsou nevěřícími, se nezačali uvolňovat, pokud k nim nepřišel důkaz jasný,"/>
		<aya index="2" text="posel od Boha, jenž přednášel jim listy očištěné,"/>
		<aya index="3" text="obsahující Písmo nezměnitelné."/>
		<aya index="4" text="A nerozdělili se ti, jimž bylo dáno Písmo, leč až poté, co k nim přišel důkaz jasný."/>
		<aya index="5" text="A přitom jim bylo pouze poručeno, aby uctívali Boha, zasvěcujíce mu upřímně svou víru jako hanífové, aby dodržovali modlitbu a dávali almužnu - a toto je náboženství neměnné."/>
		<aya index="6" text="A věru ti, kdož jsou nevěřící z vlastníků Písma a z modloslužebníků, přijdou do ohně pekelného a budou v něm nesmrtelní, a to jsou ti nejhorší ze všech stvoření!"/>
		<aya index="7" text="Avšak ti, kdož uvěřili a zbožné skutky konali, to jsou ti nejlepší ze všech stvoření."/>
		<aya index="8" text="Odměnou jejich u Pána jejich budou zahrady Edenu, pod nimiž řeky tekou a v nichž zůstanou navěky nesmrtelní. Bůh v nich nalezne zalíbení a i oni v Něm naleznou zalíbeni, a toto údělem bude toho, kdo Pána svého se bojí."/>
	</sura>
<sura index="99" name="">
		<aya index="1" text="Až se země bude otřásat svým zemětřesením,"/>
		<aya index="2" text="až země svá břemena vyvrhne,"/>
		<aya index="3" text="člověk se zeptá: &quot;Co se s ní děje?&quot;"/>
		<aya index="4" text="V ten den bude země vyprávět své děje"/>
		<aya index="5" text="podle toho, jak jí to Pán tvůj vnukne."/>
		<aya index="6" text="V ten den se lidé vynoří v houfech, aby jim byly ukázány jejich činy."/>
		<aya index="7" text="A kdo učinil dobra jen za váhu prášku, uzří je,"/>
		<aya index="8" text="a kdo učinil zla jen za váhu prášku, uzří je."/>
	</sura>
<sura index="100" name="">
		<aya index="1" text="Při pádících, odfrkujících,"/>
		<aya index="2" text="jiskry vykřesávajících,"/>
		<aya index="3" text="za jitra se vynořujících,"/>
		<aya index="4" text="oblaka prachu v něm zviřujících"/>
		<aya index="5" text="a do středu tlupy vtrhujících!"/>
		<aya index="6" text="Vůči svému Pánu člověk vskutku nevděčný je,"/>
		<aya index="7" text="a dokonce sám to dosvědčuje."/>
		<aya index="8" text="Horlivý však je věru v lásce k majetku!"/>
		<aya index="9" text="Cožpak neví, že až bude to, co je v hrobech, převráceno"/>
		<aya index="10" text="a to, co v hrudích je, odhaleno,"/>
		<aya index="11" text="Pán jejich v ten den dokonale o nich bude zpraven?"/>
	</sura>
<sura index="101" name="">
		<aya index="1" text="Roztříštění!"/>
		<aya index="2" text="Co je to roztříštění?"/>
		<aya index="3" text="Víš ty vůbec, co je to roztříštěni?"/>
		<aya index="4" text="V ten den budou lidé jak můry rozptýlené"/>
		<aya index="5" text="a hory podobat se budou rozcupované vlně."/>
		<aya index="6" text="Tehdy ten, jehož skutků váha bude těžká,"/>
		<aya index="7" text="se octne v blaženém žití,"/>
		<aya index="8" text="zatímco ten, jehož skutků váha bude lehká -"/>
		<aya index="9" text="Propast bude jeho mátí."/>
		<aya index="10" text="Víš ty vůbec, co je to Propast?"/>
		<aya index="11" text="Oheň planoucí!"/>
	</sura>
<sura index="102" name="">
		<aya index="1" text="Vy rádi v rozmnožování jmění soupeříte,"/>
		<aya index="2" text="pokud hroby nenavštívíte."/>
		<aya index="3" text="Však pozor! Brzy poznáte!"/>
		<aya index="4" text="A znovu pozor! Brzy poznáte!"/>
		<aya index="5" text="Však pozor! Kéž zřetelným poznáním poznáte,"/>
		<aya index="6" text="a věru oheň planoucí uzříte"/>
		<aya index="7" text="a potom vskutku okem jistým jej spatříte"/>
		<aya index="8" text="a posléze v ten den na blahobyt tázáni budete!"/>
	</sura>
<sura index="103" name="">
		<aya index="1" text="Při osudu!"/>
		<aya index="2" text="Věru že člověk spěje v záhubu!"/>
		<aya index="3" text="Kromě těch, kdož uvěřili a zbožné skutky konali a vzájemně se k pravdě a neochvějnosti nabádali."/>
	</sura>
<sura index="104" name="">
		<aya index="1" text="Běda každému pomlouvači, jenž na cti utrhá,"/>
		<aya index="2" text="který bohatství hromadí a stále je počítá,"/>
		<aya index="3" text="a že jmění jeho jej učiní nesmrtelným, se domnívá!"/>
		<aya index="4" text="Pozor však, vždyť věru bude uvržen do Drtící!"/>
		<aya index="5" text="Víš ty vůbec, co je to Drtící?"/>
		<aya index="6" text="Boží oheň zažehnutý,"/>
		<aya index="7" text="až k srdcím šlehající"/>
		<aya index="8" text="a nad nimi se v klenbu pojící"/>
		<aya index="9" text="a jak sloupy protažené stojící."/>
	</sura>
<sura index="105" name="">
		<aya index="1" text="Neviděls, jak naložil Pán tvůj s lidmi slona?"/>
		<aya index="2" text="Což neobrátil úklad jejich ve zmatky"/>
		<aya index="3" text="a neposlal na ně v hejnech ptáky,"/>
		<aya index="4" text="kteří po nich vrhali oblázky z hlíny pálené,"/>
		<aya index="5" text="a učinil, že podobnými byli slámě ohryzané?"/>
	</sura>
<sura index="106" name="">
		<aya index="1" text="Pro soudržnost Kurajšovců,"/>
		<aya index="2" text="pro soudržnost jejich, když připravuji zimní a letní karavanu,"/>
		<aya index="3" text="nechť slouží chrámu tohoto Pánu,"/>
		<aya index="4" text="jenž nasytil je a ochránil před hladem"/>
	</sura>
<sura index="107" name="">
		<aya index="1" text="Co soudíš o tom, jenž nazývá náboženství lží?"/>
		<aya index="2" text="To je ten, jenž sirotka odhání"/>
		<aya index="3" text="a k nakrmení chudáka nepobízí."/>
		<aya index="4" text="Běda těm, kdož při modlení"/>
		<aya index="5" text="modlitbu svou se nestarají,"/>
		<aya index="6" text="kteří chtějí být jen viděni"/>
		<aya index="7" text="a dávat podporu odmítají."/>
	</sura>
<sura index="108" name="">
		<aya index="1" text="Hojnosti, dali jsme ti věru plnou míru,"/>
		<aya index="2" text="modli se proto k svému Pánu a přinášej mu obětinu!"/>
		<aya index="3" text="Vždyť ten, jenž nenávidí tě, bez mužských potomků je věru!"/>
	</sura>
<sura index="109" name="">
		<aya index="1" text="Rci: &quot;Nevěřící!"/>
		<aya index="2" text="Já nebudu uctívat to, co vy uctíváte,"/>
		<aya index="3" text="a vy nejste ctitelé toho, co já uctívám,"/>
		<aya index="4" text="a já nejsem ctitelem toho, co vy jste uctívali,"/>
		<aya index="5" text="a vy neuctíváte to, co já uctívám."/>
		<aya index="6" text="Vy máte své náboženství a já své náboženství mám.&quot;"/>
	</sura>
<sura index="110" name="">
		<aya index="1" text="Až vítězná pomoc Boží přijde, až spěch se dostaví"/>
		<aya index="2" text="a uvidíš lidi vstupovat houfně v náboženství Boží,"/>
		<aya index="3" text="pak oslavuj chválou Pána svého a pros jej o odpuštění, vždyť On věru ke kajícníku je milostivý!"/>
	</sura>
<sura index="111" name="">
		<aya index="1" text="Zhyňte obě ruce Abú Lahaba, a zhynul již i on!"/>
		<aya index="2" text="A nebylo mu k ničemu jmění jeho ani to, co si vysloužil,"/>
		<aya index="3" text="však hořet bude v ohni plném plamenů on"/>
		<aya index="4" text="i žena jeho, jež dříví palivové nosí"/>
		<aya index="5" text="a jíž kol hrdla provaz z vláken palmových visí."/>
	</sura>
<sura index="112" name="">
		<aya index="1" text="Rci: &quot;On Bůh je jedinečný,"/>
		<aya index="2" text="Bůh sám o sobě věčný."/>
		<aya index="3" text="Neplodil a nebyl zplozen"/>
		<aya index="4" text="a není nikoho, kdo je mu roven.&quot;"/>
	</sura>
<sura index="113" name="">
		<aya index="1" text="Rci: &quot;Utíkám se v ochranu Pána záře jitřní"/>
		<aya index="2" text="před zlem Jeho stvoření,"/>
		<aya index="3" text="před zlem temnoty, když se šíří,"/>
		<aya index="4" text="před zlem žen, jež do uzlů prskají,"/>
		<aya index="5" text="před zlem závistníka, když závidí!&quot;"/>
	</sura>
<sura index="114" name="">
		<aya index="1" text="Rci: &quot;Utíkám se v ochranu Pána lidí,"/>
		<aya index="2" text="vládce lidí,"/>
		<aya index="3" text="Boha lidí,"/>
		<aya index="4" text="před zlem našeptavače pokradmého,"/>
		<aya index="5" text="jenž našeptává do hrudi lidí,"/>
		<aya index="6" text="ať již je z džinů či z lidí!&quot;"/>
	</sura>
</quran>