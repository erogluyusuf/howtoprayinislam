<?xml version="1.0" encoding="utf-8" ?>
<quran>
<sura index="93" name="">
		<aya index="1" text="مٿي آيل ڏينھن جو قسم آھي."/>
		<aya index="2" text="۽ رات جو (قسم) آھي، جڏھن ڍَڪي ٿي."/>
		<aya index="3" text="ته (اي پيغمبر) تنھنجي پالڻھار توکي نه ڇڏيو ۽ نڪي ناراض ٿيو."/>
		<aya index="4" text="۽ بيشڪ آخرت تولاءِ دنيا کان گھڻو چڱي آھي."/>
		<aya index="5" text="۽ تنھنجو پالڻھار سگھوئي توکي (ايترو) ڏيندو جو (تون) خوش ٿيندين."/>
		<aya index="6" text="توکي يتيم نه ڏٺائين ڇا پوءِ (توکي) جاءِ ڏنائين."/>
		<aya index="7" text="۽ توکي ناواقف ڏٺائين پوءِ (شريعت جي) رستي لاتائين."/>
		<aya index="8" text="۽ توکي مسڪين ڏٺائين پوءِ آسودو ڪيائين."/>
		<aya index="9" text="تنھنڪري يتيم تي تون ڏاڍ نه ڪر."/>
		<aya index="10" text="۽ سُوالي کي نه جھڻڪ."/>
		<aya index="11" text="۽ پنھنجي پالڻھار جي نعمت جو بيان ڪندو رھ."/>
	</sura>
<sura index="94" name="">
		<aya index="1" text="(اي پيغمبر) تنھنجو سِينو تولاءِ ڪشادو نه ڪيو اٿون ڇا؟"/>
		<aya index="2" text="۽ تنھنجو (اُھو) بار توکان لاٿوسون."/>
		<aya index="3" text="جنھن تنھنجي پٺي کي ڳرو ڪيو ھو."/>
		<aya index="4" text="۽ تنھنجي ساراھ تولاءِ مٿاھين ڪئي سون."/>
		<aya index="5" text="ڇوته بيشڪ اھنج سان گڏ سھنج آھي."/>
		<aya index="6" text="بيشڪ اھنج سان گڏ سھنج آھي."/>
		<aya index="7" text="تنھنڪري جڏھن واندو ٿئين ته (عبادت لاءِ) محنت ڪر."/>
		<aya index="8" text="۽ خاص پنھنجي پالڻھار ڏانھن دل لڳاءِ."/>
	</sura>
<sura index="95" name="">
		<aya index="1" text="انجير ۽ زيتون جو قسم آھي."/>
		<aya index="2" text="۽ طُور سينا جو."/>
		<aya index="3" text="۽ ھِن اَمن واري شھر (مڪي) جو."/>
		<aya index="4" text="ته بيشڪ ماڻھوءَ کي تمام سھڻي نموني پيدا ڪيوسون."/>
		<aya index="5" text="وري سڀني ھيٺاھين کان ھيٺ موٽايوسونس."/>
		<aya index="6" text="پر جن ايمان آندو ۽ چڱا ڪم ڪيا تن لاءِ اَڻ کُٽ اجر آھي."/>
		<aya index="7" text="پوءِ (اي ماڻھو) ھن (نصيحت) پڄاڻا ڪھڙي شيءِ توکي عملن جي بدلي ملڻ بابت منڪر بڻائي ٿي؟"/>
		<aya index="8" text="حاڪمن جو وڏو حاڪم الله نه آھي ڇا؟"/>
	</sura>
<sura index="96" name="">
		<aya index="1" text="(اي پيغمبر) پنھنجي پالڻھار جي نالي سان پڙھ جنھن (سارو جڳ) خلقيو."/>
		<aya index="2" text="ماڻھوءَ کي رت جي دِڳ مان بڻايائين."/>
		<aya index="3" text="پڙھ ۽ تنھنجو پالڻھار ڏاڍو سڳورو آھي."/>
		<aya index="4" text="جنھن (ماڻھوءَ کي علم) قلم سان سيکاريو."/>
		<aya index="5" text="ماڻھوءَ کي اُھو سيکاريائين جو نه ڄاڻندو ھو."/>
		<aya index="6" text="سچ آھي ته بيشڪ ماڻھو سرڪشي ڪندو آھي."/>
		<aya index="7" text="جڏھن اُھو پاڻ کي بي پرواھ ڏسندو آھي."/>
		<aya index="8" text="بيشڪ تنھنجي پالڻھار ڏانھن موٽي وڃڻو آھي."/>
		<aya index="9" text="اُھو ڏٺو اٿئي ڇا جيڪو جھليندو آھي."/>
		<aya index="10" text="(منھنجي) ٻانھي کي جڏھن اھو نماز پڙھندو آھي."/>
		<aya index="11" text="ڏٺو اٿئي ڇا ته جيڪڏھن (اُھو ماڻھو) سڌي رستي تي ھجي ھا."/>
		<aya index="12" text="يا پرھيزگاريءَ جو حڪم ڪري ھا."/>
		<aya index="13" text="ڏٺو اٿئي ڇا ته جيڪڏھن ڪوڙ ڀانيائين ۽ پٺيرو ٿيو."/>
		<aya index="14" text="ته (ھيُ) نه ڄاتائين ڇا ته الله ڏسي ٿو."/>
		<aya index="15" text="ائين نه آھي! قسم آھي ته جيڪڏھن پاڻ نه پليندو، ته ضرور پيشانيءَ جي وارن کان وٺي گھلينداسونس."/>
		<aya index="16" text="اُھا پيشاني جا ڪوڙي گنھگار آھي."/>
		<aya index="17" text="پوءِ ڀلي ته پنھنجي ڪچھريءَ وارن کي سڏي."/>
		<aya index="18" text="اسين به دوزخ جي داروغن کي سڏينداسون."/>
		<aya index="19" text="ائين نه آھي، تون چيو نه مڃيس ۽ سجدو ڪر ۽ (الله کي) ويجھو ٿيءُ."/>
	</sura>
<sura index="97" name="">
		<aya index="1" text="بيشڪ اسان قرآن شب قدر ۾ لاٿو."/>
		<aya index="2" text="۽ ڪنھن سمجھايئي ته شب قدر ڇا آھي."/>
		<aya index="3" text="شب قدر، ھزار مھينن کان ڀلي آھي."/>
		<aya index="4" text="منجھس ملائڪ ۽ رُوح پنھنجي پالڻھار جي حڪم سان سڀڪنھن ڪم (جي پورائي) لاءِ لھندا آھن."/>
		<aya index="5" text="اُنھيءَ رات پرھ ڦُٽڻ تائين سلامتي آھي."/>
	</sura>
<sura index="98" name="">
		<aya index="1" text="ڪتاب وارن ۽ مشرڪن مان جن انڪار ڪيو سي (ايسين تائين پنھنجي رسم کان) الڳ ٿيڻ وارا نه ھوا جيسين تائين وٽن پڌري حُجّت (نه) اچي."/>
		<aya index="2" text="(يعني) الله جو پيغمبر جو پاڪ صحيفا پڙھي."/>
		<aya index="3" text="جن ۾ سڌا سنوان لکيل حُڪم آھن."/>
		<aya index="4" text="۽ جن کي ڪتاب ڏنو ويو سي پاڻ وٽ پڌري حُجّت جي اچڻ کانپوءِ مُختلف ٿيا."/>
		<aya index="5" text="۽ ھن کانسواءِ (ٻيو) ڪو حڪم نه ڪيو وين ته باطل کان مُنھن موڙي الله جي عبادت ڪن ۽ نماز پڙھندا رھن ۽ زڪوٰة ڏيندا رھن ۽ اھو آھي سڌو دين."/>
		<aya index="6" text="بيشڪ ڪتاب وارن ۽ مشرڪن مان جن ڪفر ڪيو سي دوزخ جي باھ ۾ پوندا منجھس سدائين رھندڙ ھوندا، اھي ئي (ساريءَ) خلق کان (تمام) بڇڙا آھن."/>
		<aya index="7" text="بيشڪ جن ايمان آندو ۽ چڱا ڪم ڪيا اھي ئي (ساريءَ) خَلق کان ڀَلا آھن."/>
		<aya index="8" text="سندن بدلو سندن پالڻھار وٽ ھميشه جي رھڻ وارا باغ آھن جن جي ھيٺان واھيون پيون وھن انھن ۾ ھميشه سدائين رھندا، الله کائن راضي ٿيو ۽ اُھي کانئس راضي ٿيا، اھو (وعدو) انھيءَ لاءِ جيڪو پنھنجي پالڻھار کان ڊنو."/>
	</sura>
<sura index="99" name="">
		<aya index="1" text="جڏھن زمين پنھنجي سخت ڌوڏجڻ سان ڌوڏبي."/>
		<aya index="2" text="۽ زمين پنھنجا بار ٻاھر ڪڍندي."/>
		<aya index="3" text="۽ ماڻھو چوندو ته زمين کي ڇا ٿيو آھي."/>
		<aya index="4" text="اُن ڏينھن (اُھا) پنھنجيون سڀ خبرون بيان ڪندي."/>
		<aya index="5" text="ھن ڪري جو تنھنجي پالڻھار ڏانھس حُڪم ڪيو."/>
		<aya index="6" text="اُن ڏينھن ماڻھو ڌار ڌار ٿي ورندا، ته سندس ڪم کين ڏيکارجن."/>
		<aya index="7" text="پوءِ جنھن ذري جيترو چڱو ڪم ڪيو ھوندو سو اُن کي ڏسندو."/>
		<aya index="8" text="۽ جنھن ذري جيترو بد ڪم ڪيو ھوندو سو اُن کي ڏسندو."/>
	</sura>
<sura index="100" name="">
		<aya index="1" text="ھانبارو ھڻي ڊوڙندڙن گھوڙن جو قَسم آھي."/>
		<aya index="2" text="پوءِ پھڻن تي نعلن ھڻڻ سان چڻنگن ڪڍندڙن (گھوڙن) جوقسم آھي."/>
		<aya index="3" text="پوءِ صبح جي مھل لُٽ ڪندڙ (گھوڙن) جو قسم آھي"/>
		<aya index="4" text="جو اُن مھل رئي اُٿارين."/>
		<aya index="5" text="پوءِ اُن گھڙي (دشمنن جي) ٽوليءَ جي وچ ۾ پون."/>
		<aya index="6" text="ته بيشڪ ماڻھو پنھنجي پالڻھار جو وڏو بي شُڪر آھي."/>
		<aya index="7" text="۽ بيشڪ اُھو پاڻ انھن تي شاھد آھي."/>
		<aya index="8" text="۽ بيشڪ اھو مال جي محبت ۾ ڏاڍو آھي."/>
		<aya index="9" text="(اُنھيءَ وقت کي) نه ڄاڻندو آھي ڇا جنھن وقت انھن کي اُٿاربو جيڪي قبرن ۾ نه آھن."/>
		<aya index="10" text="۽ جيڪي سينن ۾ آھي سو پڌرو ڪبو."/>
		<aya index="11" text="بيشڪ اُن ڏينھن سندن پالڻھار سندن (حال جي) خبر رکندڙ آھي."/>
	</sura>
<sura index="101" name="">
		<aya index="1" text="سخت ٺوڪيندڙ."/>
		<aya index="2" text="(اُھا) سخت ٺوڪيندڙ ڇا آھي؟"/>
		<aya index="3" text="۽ ڪنھن سمجھايئي ته (اُھا) سخت ٺوڪيندڙ ڇا آھي؟"/>
		<aya index="4" text="جنھن ڏينھن ماڻھو پکيڙيلن پتنگن جان ھوندا."/>
		<aya index="5" text="۽ جبل تنبيل رڱيل اُن جان ھوندا."/>
		<aya index="6" text="پوءِ جنھن (جي عملن) جا ترارا ڳرا ٿيا."/>
		<aya index="7" text="سو دلپسند گذران ۾ ھوندو."/>
		<aya index="8" text="۽ جنھن (جي عملن) جا ترارا ھلڪا ٿيا."/>
		<aya index="9" text="تنھن (جي رھڻ) جي جاءِ ھاوِيَه آھي."/>
		<aya index="10" text="۽ ڪنھن سمجھايئي ته ھاويه ڇا آھي؟"/>
		<aya index="11" text="ھڪ ٻرندڙ باھ آھي."/>
	</sura>
<sura index="102" name="">
		<aya index="1" text="(اي ماڻھو) پاڻ ۾ گھڻائي (تي مرڪڻ) اوھان کي ويسلو ڪيو."/>
		<aya index="2" text="تان جو قبرن کي ڏٺوَ."/>
		<aya index="3" text="ائين نه آھي سگھوئي ڄاڻندؤ."/>
		<aya index="4" text="وري (چئون ٿا ته) سگھوئي ڄاڻندؤ."/>
		<aya index="5" text="نه نه! جيڪڏھن پڪي ويساھ سان ڄاڻو ھا (ته ويسلو نه ويھو ھا)."/>
		<aya index="6" text="قسم آھي ته ضرور دوزخ کي ڏسندؤ."/>
		<aya index="7" text="وري به ان کي يقين واريءَ اک سان ضرور ڏسندؤ."/>
		<aya index="8" text="وري اُن ڏينھن نعمتن بابت اوھان کان ضرور پڇبو."/>
	</sura>
<sura index="103" name="">
		<aya index="1" text="پوياڙيءَ جو قسم آھي."/>
		<aya index="2" text="ته بيشڪ ماڻھو گھاٽي ۾ آھي."/>
		<aya index="3" text="سواءِ انھن جي جن ايمان آندو ۽ چڱا ڪم ڪيا ۽ ھڪ ٻئي کي سچ جي وصيّت ڪيائون، ۽ ھڪ ٻئي کي صبر جي وصّيت ڪيائون."/>
	</sura>
<sura index="104" name="">
		<aya index="1" text="(انھيءَ) سڀڪنھن گلا ڪندڙ عيب ڳوليندڙ لاءِ ويل آھي."/>
		<aya index="2" text="جنھن مال گڏ ڪيو ۽ اُھو ڳڻي ڳڻي رکيائين."/>
		<aya index="3" text="ڀانئيندو آھي ته سندس مال سدائين رھندو."/>
		<aya index="4" text="ھرگز ائين نه آھي ضرور حُطمه ۾ اُڇلائبس."/>
		<aya index="5" text="۽ ڪنھن سمجھايئي ته حُطَمَه ڇا آھي؟"/>
		<aya index="6" text="الله جي ٻاريل باھ آھي."/>
		<aya index="7" text="جا دلين تي پھچندي."/>
		<aya index="8" text="بيشڪ اُھا مٿن در بند ڪيل آھي."/>
		<aya index="9" text="(جنھن حالت ۾ اُھي) ڊگھن ٿنڀن ۾ (ٻڌل ھوندا)."/>
	</sura>
<sura index="105" name="">
		<aya index="1" text="(اي پيغمبر) نه ڏٺئي ڇا؟ ته تنھنجي پالڻھار ھاٿي وارن سان ڪئن ڪيو؟"/>
		<aya index="2" text="سندن بڇڙي رٿ کي ناس نه ڪيائين ڇا؟"/>
		<aya index="3" text="۽ وَلر وَلر پکي مٿن موڪليائين."/>
		<aya index="4" text="جن ڪنڪريٽ جون پھڻيون کين ھنيون ٿي."/>
		<aya index="5" text="پوءِ اولڙ گاھ جان کين ڪيائين."/>
	</sura>
<sura index="106" name="">
		<aya index="1" text="قريشين کي اُلفت ڏيارڻ لاءِ."/>
		<aya index="2" text="جو سياري ۽ اونھاري جي سفر سببان کين اُلفت ڏيارڻ آھي."/>
		<aya index="3" text="تنھنڪري گُھرجين ته ھِن گھر جي (انھيءَ) پالڻھار جي عبادت ڪن."/>
		<aya index="4" text="جنھن کين بُک ۾ کاڄ کاريايو، ۽ کين ڀؤ کان امن ڏنو."/>
	</sura>
<sura index="107" name="">
		<aya index="1" text="(اي پيغمبر) انھي کي ڏٺيءِ ڇا جيڪو عملن جي بدلي ملڻ کي ڪوڙ ڀانئيندو آھي."/>
		<aya index="2" text="پوءِ اُھو آھي جو ڇوري ٻار کي ڌِڪيندو آھي."/>
		<aya index="3" text="۽ (ڪنھن کي) مسڪين جي کارائڻ تي رغبت نه ڏياريندو آھي."/>
		<aya index="4" text="پوءِ انھن نمازين لاءِ وَيل آھي."/>
		<aya index="5" text="جي پنھنجين نمازن کان ويسلا رھندا آھن."/>
		<aya index="6" text="اُھي جيڪي رياءُ ڪندا آھن."/>
		<aya index="7" text="۽ اُڌاريون شيون جھليندا آھن."/>
	</sura>
<sura index="108" name="">
		<aya index="1" text="(اي پيغمبر) بيشڪ اسان توکي ڪوثر عطا ڪيو."/>
		<aya index="2" text="تنھنڪري پنھنجي پالڻھار جي لاءِ نماز پڙھ ۽ قرباني ڪر."/>
		<aya index="3" text="بيشڪ تنھنجو ويري ئي بي نسل آھي."/>
	</sura>
<sura index="109" name="">
		<aya index="1" text="(اي پيغمبر ڪافرن کي) چؤ ته اي ڪافرؤ."/>
		<aya index="2" text="نڪي آءٌ ان جي عبادت ڪندس جنھنجي اوھين عبادت ڪندا آھيو."/>
		<aya index="3" text="۽ نڪي اوھين ان جي عبادت ڪندؤ جنھن جي آءٌ عبادت ڪندو آھيان."/>
		<aya index="4" text="۽ نڪي آءٌ ان جي عبادت ڪندس جنھنجي اوھان عبادت ڪئي."/>
		<aya index="5" text="۽ نڪي اوھين ان جي عبادت ڪندؤ جنھنجي آءٌ عبادت ڪندو آھيان."/>
		<aya index="6" text="اوھان لاءِ اوھان جو دين ۽ مون لاءِ منھنجو دين آھي."/>
	</sura>
<sura index="110" name="">
		<aya index="1" text="جڏھن الله جي مدد ۽ سوڀ اچي،"/>
		<aya index="2" text="۽ ماڻھن کي الله جي دين ۾ ٽوليون ٽوليون ٿي گھڙندو ڏسين،"/>
		<aya index="3" text="تڏھن (تون) پنھنجي پالڻھار جي ساراھ سان گڏ پاڪائي بيان ڪر ۽ کانئس بخشش گھر. بيشڪ اُھو ٻاجھ سان موٽندو آھي."/>
	</sura>
<sura index="111" name="">
		<aya index="1" text="ابولھب جا ھٿ ڀڳا ۽ (پاڻ به) ھلاڪ ٿيو."/>
		<aya index="2" text="سندس مال ۽ جيڪي ڪمايائين تنھن کانئس (الله جو عذاب) نه ٽاريو."/>
		<aya index="3" text="ڇيئي واري باھ ۾ سگھو پوندو."/>
		<aya index="4" text="۽ سندس زال به، جا ڪاٺين (جي) لَڏ کڻندڙ آھي."/>
		<aya index="5" text="جنھن جي ڳچيءَ ۾ کاٻر جو نوڙ پيل آھي."/>
	</sura>
<sura index="112" name="">
		<aya index="1" text="(اي پيغمبر) چؤ ته الله اڪيلو آھي."/>
		<aya index="2" text="الله بي احتياج آھي."/>
		<aya index="3" text="نڪي ڄڻيائين، ۽ نڪي ڄڻيو ويو."/>
		<aya index="4" text="۽ سندس برابر ڪوبه ڪونھي."/>
	</sura>
<sura index="113" name="">
		<aya index="1" text="(اي پيغمبر) چؤ ته صبح جي پالڻھار جي پناھ گھران ٿو."/>
		<aya index="2" text="جيڪي پيدا ڪيو اٿس تنھنجي بڇڙائي کان."/>
		<aya index="3" text="۽ اونداھي ڪندڙ (رات) جي بڇڙائي کان جڏھن اُھا پکڙجي."/>
		<aya index="4" text="۽ ڳنڍين ۾ ڦوڪيندڙين (عورتن) جي بڇڙائي کان."/>
		<aya index="5" text="۽ مَسَھُوء جي بڇڙائيءَ کان جڏھن (اُھو) مَسَھائي ڪري."/>
	</sura>
<sura index="114" name="">
		<aya index="1" text="(اي پيغمبر) چؤ ته ماڻھن جي پالڻھار جي پناه گھران ٿو."/>
		<aya index="2" text="ماڻھن جي بادشاھ جي."/>
		<aya index="3" text="ماڻھن جي (سچي) معبود جي."/>
		<aya index="4" text="پٺ تي ھٽي ويندڙ (شيطان) جي وَسَوَسن جي بڇڙائي کان."/>
		<aya index="5" text="جيڪي ماڻھن جي سينن ۾ وَسَوَسو وجھي ٿو."/>
		<aya index="6" text="جو جنن (جي جنس) مان ھجي يا ماڻھن (جي جنس) مان."/>
	</sura>
</quran>